༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
a
W3CN3417
n/
ImageGroup:
SBN:
13CN4501
na
I
Title:
རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
red mda' ba gzhon nu blo gros kyi gsung 'bum/
གཞོན་ནུ་བློ་གྲོས།
Author:
gzhon nu blo gros/
In/a
Descriptor:
Original Publication:
Place:
n/a n/a
Iha sa/
bod ljongs bod yig dog raying dos skrận khang !
2015
Publisher:
Date:
Volume:
Total Volumes:
10
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



གངས་ཅན་རིག་བཅུད་
༧༠
1|
ཡིགདབ་
Wཁྲོན་ད་ཡིs
STMPS
AM
རའ་
༄༅༅། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ་
བཞུགས་སོ། །
པོད་དྲུག་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས། །
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་།



དོ། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
བསྡུ་སྒྲིག་མི་སྣའི་མཚན་ཐོ།
བཀའ་འདྲི་ཞུ་ཡུལ། །
གཙོ་སྒྲིག་པ།
ཕྱི་ཤོག་ལག་རྩལ་པ།
སྒྲིག་སྦྱོར་པ།
ཞུ་དག་པ།
ལས་ཞུགས་མི་སྣ།
གཟན་དཀར་རིན་པོ་ཆེ། ཐུབ་བསྟན་སྨོན་ལམ།
ཁྲོ་ཐར་འཇམ་བློ།
པད་རྡོ།
ཟླ་བ་ལྷ་མོ། བྱམས་པ་བསྟན་འཛིན།
གཡང་ཤོད་ནོར་བུ། བྱམས་པ་བསྟན་འཛིན། འཇམ་དབྱངས་ཤེས་རབ། ཤེས་རབ་དྲི་མེད།
བྱམས་པ་བསྟན་འཛིན། རྡོ་རྗེ། ཟླ་བ་ལྷ་མོ། འབྲུག་རྒྱལ། དམ་ཆོས། རྟ་འགྲིན་ལྷ་མོ།
ཚེ་རིང་དབང་རྒྱལ། གཡང་ཤོད་ནོར་བུ། ཤེས་རབ་དྲི་མེད།



རེད་མདའ་བ་གཞོན་ནུ་བློ་གྲོས།



དཀར་ཆག
，
་，་ །
，，，，，….….…………….1
......
ལུང་ཀུན་ལས་བཏུས་པ།…..
ལེའུ་དང་པོ།.………………………….
ལེའུ་གཉིས་པ། .
ལེའུ་གསུམ་པ། …
ལེའུ་བཞི་པ།
ལེའུ་ལྔ་པ། …….
ལེའུ་དྲུག་པ།…………….
ལེའུ་བདུན་པ། -
རྣམ་རིག་གྲུབ་པའི་རྒྱན།
རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།།
..…………….
…..……… ༢༨༩
བྱ
༣ ༢༤



༄༅། །ལུང་ཀུན་ལས་བཏུས་པ་ཞེས་བྱ་བའི་
དབུ་ཕྱོགས་ལགས་སོ། །
ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་ཕྱག་འཚལ་ལོ། །
གང་གི་མཁྱེན་པའི་འོད་ཟེར་གྱིས། །ལྟ་བའི་ཐབས་སོ་རྣམས་བསལ་ནས། །ཆོས་
ཀྱི་དེ་ཉིད་སྟོན་མཛད་པའི། །ཐུབ་དབང་དེ་ལ་མགོས་ཕྱག་འཚལ། །གསུང་རབ་
དགོངས་འགྲེལ་དང་བཅས་པའི། །ལུང་རྣམས་ཀུན་ལས་ལེགས་བཏུས་ནས། །རྒྱ་
ཆེན་ཆོས་ཀྱི་དོན་སྟོན་པའི། །བསྟན་བཅོས་འདི་ནི་གསལ་བར་དབྱེ། །འདིར་བདེ་
བར་གཤེགས་པའི་གསུང་རབ་དགོངས་འགྲེལ་དང་བཅས་པ་རྣམས་ལ་ཚིག་དང་
དོན་ཇི་ལྟར་གཙོ་བ་རྣམས་བཏུས་ནས། ཐར་པ་འདོད་པ་རྣམས་ཀྱི་མངོན་པར་
འདོད་པའི་དོན་གཞི་དང་། ལམ་དང་། འབྲས་བུའི་ཚུལ་གཞུང་ཉུང་ངུས་བདེ་བླག་
ཏུ་གསལ་བར་བྱེད་པ། ལུང་ཀུན་ལས་བཏུས་པ་ཞེས་བྱ་བ་འདི་འཆད་པར་བྱེད་
པ་ལ་དོན་གསུམ་སྟེ། གཞུང་གི་མཚན་དོན་བཏགས་པ། མཚན་ཅན་གཞུང་ལུགས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བསྟན་པ། གཞུང་བཤད་རྫོགས་པར་བཀོད་ཚུལ་གསུམ་གྱི་དང་པོ་ལ། སྐད་གཉིས་
བརྡ་སྦྱར་བ། མཚན་དོན་དང་མཐུན་པའི་ལྷ་ལ་ཕྱག་འཚལ་བ་གཉིས་སོ། །བར་
པ་ལ་གསུམ་སྟེ། རྩོམ་པ་ལ་འཇུག་པའི་ཡན་ལག འཇུག་བྱ་བསྟན་བཅོས་ཀྱི་རང་
བཞིན། བྱ་བ་མཐར་ཕྱིན་པའི་ཡན་ལག་གོ །དང་པོ་ལ་གཉིས་ཀྱི་དང་པོ་བསོད་
ནམས་སྤེལ་བའི་ཡན་ལག་སྟོན་པ་ལ་མཆོད་པར་བརྗོད་པ་ནི། སྟོན་པ་འཇིག་
རྟེན་ཕན་མཛད་པས། །ཞེས་སོགས་ཤོ་ལོ་ཀ་གཅིག་སྟེ། འདི་ལ་གསུམ་གྱི། དང་
པོ་དགོས་པའི་དོན་ནི། དམ་པ་རྣམས་ནི་བྱ་བ་ལ་འཇུག་པའི་ཐོག་མར། རང་དད་
པའི་ལྷ་ལ་ཕྱག་བྱེད་པས། བསྟན་བཅོས་རྩོམ་པ་པོ་རང་ཉིད་ཀྱང་དམ་པའི་སྤྱོད་
པ་དང་མཐུན་པར་བྱ་བའི་ཕྱིར་དང༌། སྟོན་པའི་ཆེ་བའི་ཡོན་ཏན་བརྗོད་དེ། ཕྱག་
བྱས་པས། རང་དང་རྗེས་སུ་འཇུག་པ་པོ་རྣམས་ལ་བསོད་ནམས་བསྐྱེད་པའོ། །
གཉིས་པ་བསྡུས་པའི་དོན་ནི། དོན་གཉིས་ཕུན་སུམ་ཚོགས་པ་མངའ་བའི་སངས་
རྒྱས་ལ་འདུད་པའི་ཚུལ་སྟོན་པའོ། །གསུམ་པ་ཚིག་གི་དོན་ནི། ཕྱག་འཚལ་ལོ་
ཞེས་བསྙད་དོ། །གང་ལ་ཞེ་ན། སྒོ་གསུམ་མི་མཐུན་པའི་ཕྱོགས་ལ་སྡོམ་པས་ན་
ཐུབ་པ་སྟེ། ཉན་ཐོས་དང་རང་སངས་རྒྱས་རྣམས་ཡིན་ལ། དེ་དག་ཀྱང་འདིའི་
བཀས་མངའ་བསྒྱུར་བས་ན། དབང་པོ་སྟེ་སངས་རྒྱས་བཅོམ་ལྡན་འདས་ལའོ། །
དེ་ཡོན་ཏན་གྱི་ཁྱད་པར་ཇི་ལྟ་བུ་དང་ལྡན་པ་ཞིག གང་གིས་ན་དེ་ལ་ཕྱག་འཚལ་
བར་བྱེད་ཅེ་ན། རང་དང་གཞན་གྱི་དོན་ཕུན་སུམ་ཚོགས་པ་མཐར་ཕྱིན་པ་བརྙེས་
པ་སྟེ། དེ་ལྟ་རང་གི་དོན་ནི། མི་མཐུན་པའི་དགྲ་ལས་ཞེས་པ་སྟེ། མི་མཐུན་པའི་
L



ལུང་ཀུན་ལས་བཏུས་པ།
，
དགྲ་ནི་ཉོན་མོངས་པ་དང་ཤེས་བྱའི་སྒྲིབ་པ་སྟེ། ཐར་པ་དང་ཐམས་ཅད་མཁྱེན་པའི་
ལམ་གྱི་གེགས་སུ་གྱུར་པའི་ཕྱིར་རོ། །གཉེན་པོ་རྣམ་པར་མི་རྟོག་པའི་ཡེ་ཤེས་ཀྱིས་
སྒྲིབ་པ་དེ་དག་བག་ཆགས་དང་བཅས་པ་སྟེ་སྤངས་པས་རྣམ་པར་རྒྱལ་བའོ། །
གཞན་དོན་ལ་ངོ་བོ་དང་དེའི་རྒྱུ་གཉིས་ལས། དང་པོ་ནི། སྟོན་པ་ཞེས་ཏེ།
ཆོ་འཕྲུལ་རྣམ་པ་གསུམ་གྱིས་འགྲོ་བ་མཐའ་དག་ལ་རྗེས་སུ་སྟོན་པར་མཛད་པས་
ན་སྟོན་པ་ལྷ་དང་མིའི་འཇིག་རྟེན་ལ་མངོན་མཐོ་དང་ངེས་ལེགས་ཀྱི་ཐབས་ཕྱིན་
ཅི་མ་ལོག་པར་བསྟན་པའི་སྒོ་ནས། གནས་སྐབས་དང་མཐར་ཐུག་གི་ཕན་པ་ཉེ་
བར་སྒྲུབ་པས་ན། ཕན་མཛད་པ་ཞེས་སོ། །གཉིས་པ་ནི། མཁྱེན་དང་ཞེས་པ་སྟེ།
ཇི་ལྟ་བ་དང་ཇི་སྙེད་པའི་ཡེ་ཤེས་མངའ་བ་མཁྱེན་པ་དང་། དམིགས་པ་མེད་པའི་
བརྩེ་བ་ཆེན་པོ། གྲངས་དང་མཐུ་དཔག་ཡས་ཏེ། གཞལ་དུ་མེད་པ་མངའ་བའོ། །
དེ་ལ་མཁྱེན་པས་ནི། དོན་ཇི་ལྟ་བ་བཞིན་སྟོན་ལ། བརྩེ་བས་ནི་ཕན་པ་ཁོ་ན་སྟེ།
རྣམ་འགྲེལ་ལས། བརྩེ་བས་ལེགས་དང་ཡེ་ཤེས་དང་། །བདེན་པ་སྲུང་མཛད་སྒྲུབ་
བྱེད་བཅས། །ཞེས་སོགས་པ་ལྟར་རོ། །དེ་བས་ན་མཁྱེན་བརྩེ་གཉིས་ནི། གཞན་
དོན་ཕུན་སུམ་ཚོགས་པའི་རྒྱུ་ཡིན་ནོ། །གཉིས་པ་བྱ་བ་མཐར་ཕྱིན་པའི་ཡན་ལག་
བརྩམ་པར་དམ་བཅའ་བ་ནི། ཟབ་ཅིང་ཞེས་སོགས་ཤོ་ལོ་ཀ་གཅིག་སྟེ། འདི་ལ་
ཡང་གསུམ་གྱི་དང་པོ། དགོས་པའི་དོན་ནི། ཇི་སྐད་དུ། དམ་པས་མང་པོ་ཁས་ཆེ་
མི་བྱེད་ཅིང་། །གལ་ཏེ་དཀའ་བས་ཁས་ནི་ཆེས་གྱུར་ན། །རྡོ་ལ་རི་མོ་བྲིས་པ་ལྟ་
བུར་ནི། །ཤི་ཡང་གཞན་དུ་བྱེད་པར་མི་འགྱུར་རོ། །ཞེས་པ་ལྟར། དམ་བཅས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པའི་ཁུར་མཐར་ཕྱིན་པར་བྱ་བའི་ཕྱིར་ཡིན་ནོ། །གཉིས་པ་བསྡུས་པའི་དོན་ནི། འདིས་
བསྟན་བཅོས་ཀྱི་དགོས་པའི་དོན་བརྗོད་བྱ་ལ་སོགས་པ་བཞི་བསྟན་ཏེ། འདི་ལྟར་
ཟབ་ཅིང་ཞེས་པ་རྐང་པ་གཅིག་གིས་ནི་བརྗོད་བྱ་བསྟན་ལ། ཀུན་ནས་ཉོན་མོངས་
ཞེས་སོགས་རྐང་པ་གཉིས་ཀྱིས་ནི་ཉིང་དགོས་བསྟན་ལ། ཐ་མས་དགོས་པ་
བསྟན་ཏེ། བརྗོད་བྱ་དེ་རྟོགས་པའི་ཐབས་སུ་འདི་རྩོམ་པའི་ཕྱིར་རོ། །འབྲེལ་བ་
ནི་དགོས་པའི་ཤུགས་ལ་བསྟན་པས། དངོས་སུ་བརྗོད་པ་བྱ་བ་མ་ཡིན་ནོ། །
གསུམ་པ་ཚིག་གི་དོན་ནི་དམ་པའི་ཆོས་འདི་བཤད་ཅེས་དྲང་ངོ་། །ཆོས་དེ་གང་ཞེ་
ན་རྟོགས་པར་དཀའ་བས་ན་ཟབ་པ་དང་། བདག་མེད་པ་གཉིས་རང་བཞིན་གྱིས་
ཆོས་ཉིད་ཇི་ལྟ་བ་དང་། མཚན་ཉིད་རབ་དབྱེ་ལ་སོགས་མཐའ་ཡས་པས་ན་རྒྱ་ཆེ་
བ་ཕུང་པོ་དང་ཁམས་དང་སྐྱེ་མཆེད་ཀྱིས་བསྡུས་པས། ཆོས་ཅན་ཇི་སྙེད་པའི་ཆོས་
ཀྱི་ཚུལ་ལོ། །ཆོས་དེ་བཤད་པས་ཅི་བྱ་ཞེ་ན། ཟབ་ཅིང་རྒྱ་ཆེ་བའི་ཆོས་ཀྱི་ཚུལ་དེ་
ཐོས་པ་དང༌། བསམ་པ་དང༌། སྒོམ་པའི་རིམ་གྱིས་རྟོགས་པར་བྱས་པ་ལས། །
ཉོན་མོངས་པ་དང་། ལས་དང༌། སྐྱེ་བའི་ཀུན་ནས་ཉོན་མོངས་གསུམ་སྤོང་བར་
འགྱུར་བས། དེའི་ཕྱིར་ཆོས་ཀྱི་ཚུལ་དེ་རྟོགས་པ་ནི། ཀུན་ནས་ཉོན་མོངས་པ་སྤོང་
བའི་ཐབས་ཡིན་ལ། ཀུན་ནས་ཉོན་མོངས་པ་དེ་བསལ་བས་ཀྱང་། འབྲས་བུ་འཁོར་
བའི་སྡུག་བསྔལ་ལྡོག་པར་འགྱུར་རོ། །དེ་བས་ན་སྐྱེས་བུ་དམ་པ་རྣམས་ཀྱི་བརྟེན་
པའི་ཆོས་ཟབ་པ་དང་རྒྱ་ཆེ་བའི་ཚུལ་འདི་ནི་མཁས་པ་རྣམས་ཀྱིས་བཤད་པར་བྱ་
ཞིང་། བདག་ལེགས་སུ་འདོད་པ་རྣམས་ཀྱིས་མཉན་པར་བྱའོ་ཞེས་པའོ། །



ལུང་ཀུན་ལས་བཏུས་པ།
གཉིས་པ་འཇུག་བྱ་བསྟན་བཅོས་ཀྱི་རང་བཞིན་ལ། གཏན་ལ་དབབ་
བྱའི་ཡུལ། ཉམས་སུ་བླང་བྱའི་ལམ། ཐོབ་པར་བྱ་བའི་འབྲས་བུ་དང་གསུམ་གྱི་
དང་པོ་ལ། ཟག་བཅས་ཟག་མེད་སྤྱིར་བཤད། ཟག་བཅས་བྱེ་བྲག་དུ་བཤད།
ཐུན་མོང་དུ་རང་གཞན་གྱི་གྲུབ་མཐའ་གཏན་ལ་དབབ་པ་གསུམ་གྱི་དང་པོ་ལ། །
ཕུང་ཁམས་སྐྱེ་མཆེད་གསུམ་སོ་སོར་བཤད་པ་དང་། ཐུན་མོང་དུ་གཏན་ལ་དབབ་
པ་གཉིས་ཀྱི་དངཔོ་ལའང་གསུམ་གྱི། དང་པོ་ཕུང་པོ་ལ་མདོར་བསྟན་རྒྱས་བཤད་
གཉིས་ཀྱི། དང་པོ་ནི། རྐྱེན་རྣམས་འདུས་ཤིང་ཕྲད་ནས་བྱས་པས་ན་འདུས་བྱས།
མཚན་ཉིད་འཛིན་པས་ན་ཆོས། ཇི་སྙེད་པ་དེ་དག་ཀྱང་གཟུགས་ཀྱི་ཕུང་པོ་དང་།
སོགས་པས་བསྡུས་པ་ཚོར་བ་དང་། འདུ་ཤེས་དང་། འདུ་བྱེད་དང་། རྣམ་པར་
ཤེས་པའི་ཕུང་པོ་དང་ལྔ་པོ་ཉིད་དུ་འདུས་སོ། །དེ་ལ་གཞིག་ཅིང་གཞོམ་དུ་རུང་
བས་ན་གཟུགས། དེའི་རིགས་ཅན་ཇི་སྙེད་པ་བློས་ཕྱོགས་གཅིག་ཏུ་སྤུངས་པས་ན་
ཕུང་པོ། ཉམས་སུ་མྱོང་བས་ན་ཚོར་བ། འདུས་ཏེ་ཤེས་པས་ན་འདུ་ཤེས། སེམས་
མངོན་པར་འདུ་བྱེད་པས་ན་འདུ་བྱེད། ཡུལ་སོ་སོར་རྣམ་པར་རིག་པས་ན་རྣམ་
པར་ཤེས་པ། དེ་དང་དེའི་རིགས་ཅན་རྣམས་བློས་ཕྱོགས་གཅིག་ཏུ་སྤུངས་པས་
ན་དེ་དང་དེའི་ཕུང་པོ་ཞེས་བྱའོ། །གཉིས་པ་ལ་ལྔ་ལས། དང་པོ་གཟུགས་ཕུང་
རྒྱས་པར་བཤད་པ་ལ་གསུམ་སྟེ། རྣམ་གྲངས་ཀྱི་སྒོ་ནས་རྒྱས་པར་དབྱེ་བ་དང༌།
མཚན་ཉིད་ཀྱི་སྒོ་ནས་མདོར་བསྡུས་པ་དང་། རྒྱས་བསྡུས་གཉིས་ཀའི་དོན་སོ་
སོར་ཕྱེ་སྟེ་བསྟན་པ་གསུམ་གྱི། དེ་ལ་དབང་པོ་ལྔ་བསྟན་མེད་ཐོགས་བཅས་སུ་
G



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བསྟན་ནས། དབང་དོན་ལྔ་བསྟན་ཡོད་ཐོགས་བཅས་སུ་བཤད་པ་དང་། རྫ་ས་
གཟུགས་དེ་དག་གཅིག་ཐ་དད་དུ་བརྟགས་པ་དང་། རྣམ་པར་རིག་བྱེད་མིན་པའི་
གཟུགས། བསྟན་མེད་ཐོགས་མེད་དུ་བསྟན་པ་དང་བཞི་ལས། གཉིས་པ་ལ་
གཉིས། རྣམ་གྲངས་ཀྱི་སྒོ་ནས་མདོར་བསྟན་པ་དང༌། ངོ་བའི་སྒོ་ནས་རྒྱས་པར་
བཤད་པ། དེ་ལ་གཉིས་ཀྱི། མིག་དབང་གི་དོན་བསྟན་ཡོད་ཐོགས་བཅས་སུ་
བསྟན་ནས། རྣ་དབང་ལ་སོགས་པ་བཞིའི་དོན་བསྟན་མེད་ཐོགས་བཅས་སུ་བསྟན་
པ་གཉིས་ཀྱི། གཟུགས་ཀྱི་ཕུང་པོ་དེ་ལ་ཆོས་དུ་ཡོད་ཅེ་ན། རྒྱས་པར་ཕྱེ་ན་གཟུགས་
ནི་རྣམ་པ་བཅུ་གཅིག་ཡོད་དེ། མིག་ལ་སོགས་པ་དབང་པོ་ལྔ་དང༌། གཟུགས་ལ་
སོགས་པ་དོན་ལྔ་དང༌། རྣམ་པར་རིག་བྱེད་མ་ཡིན་པའི་གཟུགས་རྣམས་སོ། །
མཚན་ཉིད་ཀྱི་སྒོ་ནས་མདོར་བསྡུས་ན་གཉིས་ཏེ། འདི་ལྟར་འདི་ནི་འདི་ནའོ། །ཕ་
གི་ནི་ཕ་གི་ནའོ། །ཞེས་སོགས། ཁ་དོག་དང་དབྱིབས་ཀྱི་རྣམ་པར་ཡུལ་གོག་པར་
བློས་སྤྱད་དུ་རུང་བ་ཡུལ་སྤྱད་པས་གཟུགས་སུ་རུང་བ་དང༌། གཟུགས་ཅན་ནང་
ཕན་ཚུན་འཕྲད་པས་འགྱུར་བ་བསྐྱེད་དུ་རུང་བ། དཔེར་ན། ལག་པས་མེ་ཏོག་ལ་
རེག་པས། དེའི་ཁ་དོག་ཉམས་པ་ལྟ་བུ་རེག་པས་གཟུགས་སུ་རུང་བ་གཉིས་སོ། །
དེ་ལ་དང་པོ་ནི། བསྟན་ཡོད་ཀྱི་གཟུགས་སོ། །གཉིས་པ་ནི། ཐོགས་བཅས་ཀྱི་
གཟུགས་སོ། །དེ་སྐད་དུ། མངོན་པ་ཀུན་ལས་བཏུས་པར། གཟུགས་ཀྱི་ཕུང་པོའི་
མཚན་ཉིད་ཅི་ཞེ་ན། གཟུགས་སུ་ཡོད་པ་རྣམ་པ་གཉིས་ཀྱིས་གཟུགས་སུ་ཡོད་
པའི་མཚན་ཉིད་ཀྱིས་ཏེ། རེག་པས་གཟུགས་སུ་ཡོད་པ་དང༌། ཡུལ་སྤྱད་པས་



ལུང་ཀུན་འདུས་བཏུས་པ།།
གཟུགས་སུ་ཡོད་པའོ། །ཞེས་བཤད་དོ། །གཟུགས་རྣམ་པ་བཅུ་གཅིག་བཤད་པ་
དེ་ལ། དབང་པོའི་མཚན་ཉིད་ཅི་ཞེ་ན། མིག་ཤེས་ཀྱི་ཡུལ་དུ་བསྟན་དུ་མེད་པས་ན།
བསྟན་མེད་གཟུགས་ ཅན་ གཞན་ གྱི་གོ་ འགེགས་ པས་ ཐོགས་ བཅས་ གཟུགས་
སོགས་ཡུལ་ གྱི་ རྣམ་ པ་ ཅན་ གྱི་ཤེས་ པའི་ གཟུགས་བརྙན་ འཆར་ དུ་ རུང་བས་
ན་གཟུགས་དང་བ་ནི། དབང་པོ་གཟུགས་ཅན་གྱི་མཚན་ཉིད་ཡིན་ལ། དེ་ཡང་
མིག་དང་། རྣ་བ་དང་། སྣ་དང༌། ལྕེ་དང༌། ལུས་ཀྱི་དབང་པོ་དང་ལྔའོ། །དེ་སྐད་
དུ་ཡང་མདོ་ལས། དགེ་སློང་མིག་ནི་ནང་སྐྱེ་མཆེད་དེ། འབྱུང་བ་ཆེན་པོ་བཞི་དག་
རྒྱུར་བྱས་པས་གཟུགས་དང་བའོ། །ཞེས་བཤད་དོ། །དེ་ལ་མིག་གི་དབང་པོ་ནི།
མིག་འབྲས་ཀྱི་ནང་ན་དབྱིབས་ཟར་མའི་མེ་ཏོག་ལྟར་ ཕན་ཚུན་མ་འདྲེས་པར་
གནས་སོ། །རྣ་བ་ནི། དབང་རྟེན་རྣ་འབྲུག་གི་ནང་ན། དབྱིབས་གྲོ་གའི་འཛེར་
བུ་ལྟ་བུ་གནས་སོ། །སྣ་ནི་སྣ་རྒྱུད་ཀྱི་ནང་ན་དབྱིབས་ཟངས་ཀྱི་ཐུར་མ་གཤིབས་
པ་ལྟར་གནས་སོ། །ལྕེ་ནི་དབྱིབས་ཟླ་བ་བཀས་པ་དང་འདྲ་བ་ལྕེའི་དབུས་ན་སྐ་
རྩེའི་ཁྱོན་ཙམ་ཞིག་ལྕེ་དབང་གི་རྡུལ་གྱིས་མ་ཁེབས་པར་གནས་སོ། །ལུས་དབང་ནི།
རྐང་མཐིལ་ནས་སྤྱི་བོའི་བར་གྱི་ལུས་ཀྱི་ཕྱི་ནང་ཀུན་ལ་བྱ་རེག་འཇམ་གྱི་སྤུ་དང་
འདྲ་བར་གནས་སོ། །
དབང་པོ་ལྔ་པོ་དེ་དག་སོ་སོའི་མཚན་ཉིད་ནི། གོ་རིམ་བཞིན་འབྱུང་འགྱུར་
གང་ཞིག མིག་གི་རྣམ་པར་ཤེས་པའི་རྟེན་ནང་གཟུགས་ཅན་དང་བ་ཞེས་པ་ནས།
འབྱུང་འགྱུར་གང་ཞིག་ལུས་ ཀྱི་རྣམ་པར་ཤེས་པའི་རྟེན་གཟུགས་ཅན་དང་བ།



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
ཞེས་པའི་བར་སྦྱར་རོ། །དོན་ལྔའི་གཟུགས་ཀྱི་མཚན་ཉིད་འབྱུང་འགྱུར་གང་ཞིག
མིག་ཤེས་ཀྱི་སྤྱོད་ཡུལ་དུ་གྱུར་པའི་དོན། དེ་ལ་ངོ་བོའི་སྒོ་ནས་དབྱེ་ན། ཁ་དོག་
དང་དབྱིབས་རྣམ་པ་གཉིས། རྣམ་པས་དབྱེ་ན། སྔོ་སེར་ནས་སྣང་མུན་གྱི་བར་
རྣམ་པ་ཉི་ཤུའོ། །སྒྲའི་མཚན་ཉིད་ནི། འབྱུང་འགྱུར་བ།ང་ཞིག ཉན་ཤེས་ཀྱི་སྤྱོད་
ཡུལ་དུ་གྱུར་པའི་དོན། དབྱེ་ན་ཟིན་པ་ལ་སོགས་པའི་རྣམ་པ་བརྒྱད་ཡོད་དོ། །རོའི་
མཚན་ཉིད་ནི། འབྱུང་འགྱུར་གང་ཞིག ལྕེའི་རྣམ་ཤེས་ཀྱི་སྤྱོད་ཡུལ་དུ་གྱུར་པ།
དབྱེ་ན་མངར་བ་ལ་སོགས་པ་རྣམ་པ་དྲུག་གོ །དྲིའི་མཚན་ཉིད་ནི། འབྱུང་འགྱུར་
གང་ཞིག སྣའི་རྣམ་ཤེས་ཀྱི་སྤྱོད་ཡུལ་དུ་གྱུར་པ། དབྱེ་ན། དྲི་ཞིམ་པ་ལ་སོགས་པ་
བཞིའོ། །རེག་བྱ་ལ་འབྱུང་བ་དང་འབྱུང་བ་ལས་གྱུར་པའི་རེག་བྱ་གཉིས་ལས།
དང་པོ་ནི། འབྲས་གཟུགས་ཀྱི་འབྱུང་ཁུངས་སུ་གྱུར་པའི་རེག་བྱ། འབྱུང་འགྱུར་
གྱི་རེག་བྱའི་མཚན་ཉིད་ནི། འབྱུང་འགྱུར་གང་ཞིག ལུས་ཀྱི་རྣམ་ཤེས་ཀྱི་སྤྱོད་
ཡུལ་དུ་གྱུར་པ། དབྱེ་ན། འབྱུང་བ་བཞི་དང་འཇམ་རྩུབ་ལ་སོགས་པ་བཅུ་གཅིག་
གི་བདག་ཉིད་དོ། །དེ་ལ་གཟུགས་ཀུན་ངོ་བོའི་སྒོ་ནས་ཁ་དོག་དང་། དབྱིབས་
གཉིས་ཀྱིས་བསྡུས་ལ། ཁ་དོག་རྩ་བའི་དབྱེ་བ་སྔོ་སེར་དཀར་དམར་བཞི་སྟེ། རེ་
རེ་ལའང་རས་སྔོན་ལ་སོགས་པ་སྦྱར་བྱུང་དང༌། མེ་ཏོག་སྔོན་པོ་ལ་སོགས་པ་ལྷན་
སྐྱེས་གཉིས་གཉིས་སོ། །རིང་པོ་ལ་སོགས་པ་བརྒྱད་ནི་དབྱིབས་ཏེ་དེ་ལ་ཁ་དོག་
རྡུལ་འདུས་པ་ཕྱོགས་གཅིག་ཏུ་ནར་བ་ནི་རིང་པོ། དེ་ཐུང་ངུ་ལས་ནི་ཐུང་ངུ་ཁ་
དོག་གི་རྡུལ་འཁོར་ཡུག་ཏུ་མཉམ་པར་གནས་པ་ནི་ཟླུམ་པོ། ཐམས་ཅད་ནས་



ལུང་ཀུན་ལས་བཏས་པ།
མཉམ་པར་གནས་པ་ནི་ལྷམ་པ་སྟེ་གྲུ་བཞིར་གནས་པའོ། ཁ་དོག་གི་རྡུལ་འདུས་
པས་དབུས་སུ་བཀོད་པ་ཤས་ཆེ་བ་མཐོན་པོ་སྟེ། དེ་ཤས་ཆུང་བ་དམའ་བའོ། །
མཐོ་དམན་མེད་པར་མཉམ་པ་ནི་ཕྱ་ལེ་བའོ། །མཐོ་དམན་ཅན་ནི་ཕྱ་ལེ་བ་མ་ཡིན་
པའོ། །སྤྲིན་ལ་སོགས་པ་བརྒྱད་ནི་ཁ་དོག་གི་ཁྱད་པར་ཏེ། དེ་ལ་སྤྲིན། དུ་བ་ནི་
གྲགས་པར་ཟད་དོ། །རྡུལ་ནི་རླུང་འཚུབ་བོ། ཁུག་རྣ་ནི་ལྷོ་འུར་རོ། །གྲིབ་མ་ནི།
སྣང་བའི་ཁྱད་པར་མེད་པར་ཡང་གཟུགས་སྣང་བའོ། །ཉི་མ་ནི་ཉི་མའི་འོད་ཟེར་
རོ༑ ༑སྣང་བ་ནི། ཟླ་བ་སྐར་མ་མེ་དང་ནོར་བུ་སོགས་ཀྱི་འོད་དག་གོ །མུན་པ་ནི།
གང་ན་གཟུགས་ཅན་མི་མཐོང་བའོ། །གཟུགས་ཀྱི་དབྱེ་བ་དེ་དག་ནི་མིག་ཤེས་ཀྱི་
ཡུལ་ཡིན་པས་བསྟན་ཡོད་དང༌། གཟུགས་ཅན་གཞན་གྱི་གོ་འགེགས་པས་ཐོགས་
པ་དང་བཅས་པའི་གཟུགས་ཀྱང་ཡིན། །
སྒྲ་ནི་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བ་དང་། ཟིན་པ་མ་ཡིན་
པའི་འབྱུང་བ་ཆེན་པོའི་རྒྱུ་ལས་བྱུང་བ་གཉིས། དེ་རེ་རེའང་སེམས་ཅན་དུ་ལུང་དུ་
སྟོན་པ་དང་། སེམས་ཅན་དུ་མི་སྟོན་པ་གཉིས་གཉིས་སུ་ཕྱེ་བས་བཞི། དེ་ལ་ཟིན་
པའི་འབྱུང་བ་ཆེན་པོའི་རྒྱུ་ལས་བྱུང་བ་སེམས་ཅན་དུ་སྟོན་པ་ནི་ངག་སྒྲ་ལྟ་བུའོ། །
སེམས་ཅན་དུ་མི་སྟོན་པ་ནི་ལག་པའི་སྒྲ་ལྟ་བུའོ། །མ་ཟིན་པའི་འབྱུང་བ་ཆེན་པོའི་
རྒྱུ་ལས་བྱུང་བ་སེམས་ཅན་དུ་སྟོན་པ་ནི་སྤྲུལ་པའི་ངག་སྒྲ་ལྟ་བུའོ། །སེམས་ཅན་
དུ་མི་སྟོན་པ་ནི་རླུང་སྒྲ་དང་ཤིང་སྒྲ་ལྟ་བུའོ། །བཞི་པོ་རེ་རེ་ལའང་ཡིད་དུ་འོང་བ་
རྣ་བའི་དབང་པོ་ལ་ཕན་པ་དང༌། མི་འོང་བ་མི་ཕན་པ་དང་གཉིས་གཉིས་སུ་ཕྱེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བས་རྣམ་པ་བརྒྱད་དོ། །དྲི་ནི་ཞིམ་པས་སྣའི་དབང་པོ་ལ་ཕན་པ་དང༌། དེ་ལས་
ལོག་པ་གཉིས་ལས། རེ་རེ་ལའང་ཆ་ཤས་ཆུང་བ་དང་ཆེ་བའི་སྒོ་ནས་མཉམ་པ་
དང་མི་མཉམ་པ་གཉིས་གཉིས་སུ་དབྱེ་བས་རྣམ་པ་བཞིའོ། །རོ་ནི་རྩ་བའི་དབྱེ་བ་
མངར་བ་ཤིང་མངར་གྱི་རོ་ལྟ་བུ་དང༌། སྐྱུར་བ་སྐུ་རུ་རའི་རོ་ལྟ་བུ་དང༌། ལན་ཚྭ་
ཚྭའི་རོ་ལྟ་བུ་དང༌། ཚ་བ་པི་པི་ལིང་གི་རོ་ལྟ་བུ་དང༌། ཁ་བ་ཏིག་ཏའི་རོ་ལྟ་བུ་དང་།
བསྐ་བ་ཨ་རུ་རའི་རོ་ལྟ་བུ་དང་དྲུག་གོ །རྩ་བའི་རོ་དེ་དག་ཕན་ཚུན་སྦྱར་བའི་ཡན་
ལག་གི་དབྱེ་བ་ཕན་ཚུན་མཐའ་ཡས་སོ། །རེག་བྱ་ལ་འབྱུང་བ་དང་འབྱུང་གྱུར་གཉིས་
ཀྱི་དང་པོ་ལ་བཞིའི་ས་ནི། ལུས་ཤེས་ལ་སྲ་ཞིང་འཐས་པར་སྣང་བའོ། །ཆུ་ནི་
བརླན་ཞིང་གཤེར་བར་སྣང་བའོ། །མེ་ནི་དྲོ་བའམ་ཤས་ཆེ་ན་སྲེག་པར་བྱེད་པའོ། །
རླུང་ནི་ཡང་ཞིང་གཡོ་བར་སྣང་བའོ། །འབྱུང་འགྱུར་གྱི་རེག་བྱ་ལ་འཇམ་པ་ནི་
སྤྱད་བཟོད་པར་རྣ་ལྟེན་གྱི་རེག་བྱ་ལྟ་བུའོ། །རྩུབ་པ་ནི་སྤྱད་མི་བཟོད་པ་རེ་བ་
སོགས་ཀྱི་རེག་བྱ་ལྟ་བུའོ། །ལྕི་བ་ནི་སྲང་འགོ་ཐུར་དུ་དམའ་བར་བྱེད་པ་ལྟ་བུའོ། །
ཡང་བ་ནི་དེ་ལས་ལོག་པའོ། །གྲང་བ་ནི། ཆུ་དང་རླུང་འདུས་པ་རེག་བྱ་གང་གིས་
ཉེན་ན་དྲོ་བ་དོན་དུ་གཉེར་བར་བྱེད་པའོ། །བཀྲེས་པ་ནི་རླུང་གི་ཁམས་ཤས་ཆེ་
བའི་རེག་བྱའི་ཁྱད་པར་སྟེ། གང་གིས་བཀྲེས་པ་ཞེས་པའི་མིང་ཅན་གྱི་ཟས་དོན་
དུ་གཉེར་བའི་འདོད་པ་བསྐྱེད་པར་བྱེད་པའོ། །སྐོམ་པ་ནི་མེའི་ཁམས་ཤས་ཆེ་
བའི་རེག་བྱའི་ཁྱད་པར་ཏེ། གང་གིས་སྐོམ་པ་ཞེས་པའི་མིང་ཅན་བཏུང་བ་དོན་དུ་
གཉེར་བའི་འདོད་པ་བསྐྱེད་པར་བྱེད་པའོ། །དེ་བས་ན་བཀྲེས་པ་དང་སྐོམ་པ་ནི་



ལུང་ཀུན་ལས་བཏུས་པ།
གོ་རིམ་བཞིན་དུ། ཟས་དང་བཏུང་བ་དོན་དུ་གཉེར་བའི་སེམས་བྱུང་འདོད་པ་
ཡིན་ལ། སེམས་བྱུང་དེ་དག་བསྐྱེད་པར་བྱེད་པའི་རེག་བྱ་ལ་བཀྲེས་པ་དང་སྐོམ་
པ་ཞེས་རྒྱུ་ལ་འབྲས་བུའི་མིང་གིས་ཉེ་བར་བཏགས་པའོ། །སྒྲ་ལ་སོགས་པ་དོན་
གཞན་བཞི་པོ་དེ་དག་ནི། མིག་ཤེས་ཀྱི་ཡུལ་མ་ཡིན་པས། བསྟན་མེད་ཐོགས་
བཅས་ཀྱི་གཟུགས་ཡིན་ནོ། །དེ་དག་ཀྱང་མཛོད་དུ། གཟུགས་རྣམ་གཉིས་དང་
རྣམ་གསུམ་སྟེ། །སྒྲ་ནི་རྣམ་པ་བརྒྱད་ཡོད་དེ། །རོ་ནི་རྣམ་དྲུག་དྲི་རྣམ་བཞི། །རེག་
བྱ་བཅུ་གཅིག་བདག་ཉིད་དོ། །ཞེས་བཤད་པ་ལྟར་རོ། །འབྱུང་བ་དང་འབྱུང་འགྱུར་
གྱི་གཟུགས་འདི་རྣམས་ལྷན་ཅིག་པའམ། འོན་ཏེ་སོ་སོར་གནས་ཞེ་ན། འདོད་
པའི་ཁམས་ན་དབང་པོ་ཡང་མེད། སྒྲ་ཡང་མེད་པ་ཉི་ཟེར་གྱི་རྡུལ་ལྟ་བུ་བསགས་
པའི་རྡུལ་ཕྲ་རབ་གཅིག་ལ་རྗེ་ས་བརྒྱད། འབྲལ་མི་ཤེས་སུ་གནས་ཏེ་གང་ཞེ་ན།
འབྱུང་བ་བཞི་དང་། དྲི་རོ་རེག་བྱའི་གཟུགས་རྣམས་སོ། །སྐྱེས་བུའི་ཡན་ལག་དང་
ཉིང་ལག་ལྟ་བུ་ལུས་ཀྱི་དབང་པོ་དང་ལྡན་པ་ལ་ནི་ལུས་དབང་གི་རྗེ་ས་སྔར་གྱི་
བརྒྱད་ཀྱི་སྟེང་དུ་བསྣན་པས་རྫ་ས་དགུའོ། །མིག་ལྟ་བུ་ལུས་དབང་ལས་གཞན་པའི་
དབང་པོ་དང་ལྡན་པ་ནི་དབང་པོ་དེ་ཉིད་བསྟན་པའི་རྫ་ས་བཅུའོ། །སྒྲ་དང་བཅས་
ན་རྫས་བཅུ་གཅིག་གོ །གཟུགས་ཀྱི་ཁམས་ན་དྲི་རོ་མེད་པའི་ཕྱིར། གཟུགས་ན་
དབང་པོ་མེད་པ་དང་། །སྒྲ་མེད་ཕྲ་རབ་རྡུལ་རྫས་དྲུག །ལུས་དབང་ལྡན་ལ་རྫ་ས་
བདུན་ཏེ། །དབང་པོ་གཞན་ལྡན་རྫས་བརྒྱད་དོ། །ཞེས་སྦྱར་རོ། །འདུས་པ་ཀུན་
ལ་འབྱུང་བ་བཞི་རང་གི་མཚན་ཉིད་ཀྱིས་ཚང་བར་འདོད་པ་འདི་ནི་བྱེ་བྲག་སྨྲ་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བའི་ལུགས་སོ། །མདོ་སྡེ་པ་དག་འདུས་པ་གང་ལ་འབྱུང་བ་གང་མངོན་སུམ་གྱིས་
དམིགས་པ། དེ་ལ་དེ་རང་གི་མཚན་ཉིད་ཀྱིས་ཡོད་ཀྱི། གཞན་རྣམས་ནི་ཁམས་ཀྱི་
ཚུལ་དུ་གནས་ཀྱང་དངོས་སུ་མེད་དོ། །ཞེས་འདོད་དེ། དེའི་ཕྱིར་འབྱུང་བ་གཅིག་
ལས་གྱུར་པའི་འདུས་པ་ཡང་ཡོད་དེ། ས་ལྡོག་སྐམ་པོ་ལྟ་བུའོ། །གཉིས་ལས་གྱུར་
པ་ཡང་ཡོད་དེ། དེ་ཉིད་གཤེར་བ་ལྟ་བུའོ། །གསུམ་ལས་གྱུར་པ་ཡང་ཡོད་དེ། དེ་
ཉིད་དྲོ་བ་ལྟ་བུའོ། །བཞི་ལས་གྱུར་པ་ཡང་ཡོད་དེ། དེ་ཉིད་འདྲིལ་ཞིང་དྲོ་བའི་
གནས་སྐབས་ལྟ་བུའོ། །རྣམ་པར་རིག་བྱེད་མ་ཡིན་པའི་མཚན་ཉིད་ནི། རང་ཀུན་
སློང་གི་སེམས་ཡོད་མེད་ཀྱི་གནས་སྐབས་ཐམས་ཅད་དུ། རྒྱུན་རྗེས་སུ་འབྲེལ་
བའི་ལུང་དུ་བསྟན་པའི་གཟུགས་གང་བསྟན་དུ་མེད་ཅིང་། ཐོགས་པ་མེད་ཅེས་པ་སྟེ།
དེ་ལྟར་ཡང་མཛོད་དུ། གཡེངས་དང་སེམས་མེད་པ་ཡི་ཡང་། །དགེ་དང་མི་དགེ་
རྗེས་འབྲེལ་གང་། །འབྱུང་བ་ཆེ་རྣམས་རྒྱུར་བྱས་པ། །དེ་ནི་རྣམ་རིག་བྱེད་མིན་
བརྗོད། །ཅེས་བཤད་དོ། །རྣམ་པར་རིག་བྱེད་མ་ཡིན་པ་ལ་དབྱེ་ན་གསུམ་སྟེ།
སྡོམ་པ་དང་། སྡོམ་པ་མ་ཡིན་པ་དང༌། དེ་གཉིས་ལས་གཞན་པ་སྡོམ་པ་ཡང་མ་
ཡིན། སྡོམ་པ་མ་ཡིན་པ་ཡང་མ་ཡིན་པའོ། །སྡོམ་པ་ནི་གསུམ་སྟེ་བསམ་གཏན་
དང་། ཟག་མེད། སོ་སོར་ཐར་པའི་སྡོམ་པའོ། །དེ་ལ་དང་པོ་ནི་བསམ་གཏན་ས་
དྲུག་ཟག་བཅས་སུ་སྐྱེ་བས། འཆལ་ཚུལ་གྱི་ས་བོན་ཉམས་དམའ་བར་བྱས་པས་
སྤོང་བའོ། །གཉིས་པ་ནི། བསམ་གཏན་ས་དྲུག་ཟག་མེད་དུ་བསྐྱེད་པས་འཆལ་
ཚུལ་གྱི་ས་བོན་དྲུངས་ཕྱུང་བའི་སྤོང་བའོ། །གསུམ་པ་ནི་ཐར་པའི་ཆེད་དུ་སྒོ་གསུམ་



ལུང་ཀུན་ལས་བཏུས་པ། །
གྱི་མི་དགེ་བའི་ལས་སྤོང་བ་ཡང་དག་པར་བླངས་པ་བརྡ་ལས་བྱུང་བའོ། །དེ་ལ་
སོ་སོར་ཐར་པའི་སྡོམ་པ་ནི་རིགས་བདུན་ནམ་བརྒྱད་དེ། འོག་ནས་འཆད་དོ། །
སྡོམ་མིན་ནི། རྣམ་པ་ཀུན་ཏུ་གཞན་ལ་གནོད་པ་ལ་ཞུགས་པའི་ལས་སོ། །ཕྱོགས་
གཅིག་གིས་ཕན་པའམ་གནོད་པ་ལ་ཞུགས་པ་ལ་ནི། སྡོམ་པའང་མ་ཡིན་སྡོམ་པ་
མ་ཡིན་པ་ཡང་མ་ཡིན་པའོ། །མི་སྡུག་པ་སྒོམ་པའི་ཡིད་ལ་ཀེང་རུས་ལ་སོགས་
པར་སྣང་བ་དང་། ཟད་པར་ས་ཆུ་སོགས་ཀྱི་ཏིང་ངེ་འཛིན་གྱི་སྤྱོད་ཡུལ་དུ་ས་ཆུ་
སོགས་ཀྱི་རྣམ་པར་སྣང་བ་ལ་དབང་འབྱོར་བའི་གཟུགས་ཞེས་བྱའོ། །དེ་དག་དང་
རྣམ་པར་རིག་མིན་པ་ནི། བསྟན་མེད་ཐོགས་མེད་ཀྱི་གཟུགས་ཞེས་བྱའོ། །
གཉིས་པ་ཚོར་བའི་ཕུང་པོ་ལ་གཉིས་ཀྱི། དང་པོ་ཚོར་བའི་མཚན་ཉིད་ནི།
སིམ་གདུང་བར་མ་གང་རུང་གི་རྣམ་པར་ཉམས་སུ་མྱོང་བའོ། །གཉིས་པ་དབྱེ་བ་
ལ་ངོ་བོའི་སྒོ་ནས་དབྱེ་ན། བདེ་བ་དང་། ཡིད་བདེ་བ་དང་། སྡུག་བསྔལ་དང་།
ཡིད་མི་བདེ་བ་དང་། བཏང་སྙོམས་ཏེ་ལྔའོ། །དང་པོ་ནི། དབང་ཤེས་འཁོར་གྱི་
ཚོར་བ་སིམ་པའོ། །གཉིས་པ་ནི། ཡིད་ཤེས་འཁོར་གྱི་ཚོར་བ་སཾམ་པའོ། །གསུམ་
པ་ནི། དབང་ཤེས་འཁོར་གྱི་ཚོར་བ་གདུང་བའོ། །བཞི་པ་ནི། ཡིད་ཤེས་འཁོར་
གྱི་ཚོར་བ་གདུང་བའོ། །ལྔ་པ་ནི། གཉིས་ཀའི་ཚོར་བ་བར་མའོ། །བསམ་གཏན་
གསུམ་པ་ན་ཡིད་ཤེས་ཀྱི་ཚོར་བ་སིམ་པ་ཉིད་བདེ་བའི་དབང་པོ་ཡིན་ཏེ། དེ་སྐད་
དུ་ཡང་མཛོད་དུ། ལུས་ཚོར་སིམ་པ་མ་ཡིན་གང་། །སྡུག་བསྔལ་དབང་པོའོ་སིམ་
པ་ནི། །བདེ་བའོ་བསམ་གཏན་གསུམ་པ་ན། །སེམས་ཀྱི་དེ་ནི་བདེ་དབང་པོ། །
13



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཞན་ན་དེ་ཉིད་བདེ་བའོ། །ཞེས་དང་། བཏང་སྙོམས་ནི། །བར་མའོ་གཉིས་ཀའི་
མི་རྟོག་ཕྱིར། །ཞེས་བཤད། རྟེན་གྱི་སྒོ་ནས་ཕྱེ་ན། མིག་གི་འདུས་ཏེ་རེག་པ་ལས་
བྱུང་བའི་ཚོར་བ་ནས། ཡིད་ཀྱི་འདུས་ཏེ་རེག་པ་ལས་བྱུང་བའི་ཚོར་བ་སྟེ་དྲུག་གོ ། །
གསུམ་པ་འདུ་ཤེས་ལ་གཉིས་ཀྱི། དང་པོ་འདུ་ཤེས་ཀྱི་མཚན་ཉིད་ནི།
ཡིད་དབང་རྣམ་ཤེས་གསུམ་འདུས་ནས་ཡུལ་ གྱི་ཐ་སྙད་ ཀྱི་ ཚད་ མ་ ཡོངས་ སུ་
གཅོད་ཅིང་འཛིན་པར་བྱེད་པའི་བདག་ཉིད་དོ། །གཉིས་པ་དབྱེ་བ་ལ། མིག་གི་
འདུས་ཏེ་རེག་པ་ལས་བྱུང་བའི་འདུ་ཤེས་ནས། ཡིད་ཀྱི་འདུས་ཏེ་རེག་པ་ལས་
བྱུང་བའི་འདུ་ཤེས་ཀྱི་བར་དྲུག་གོ །
བཞི་པ་འད་བྱེད་ཀྱི་ཕུང་པོ་ལ་གཉིས་ཀྱི། དང་པོ། འདུ་བྱེད་ཕུང་པོའི་
མཚན་ཉིད་ནི། ཕུང་པོ་གཞན་བཞི་ལས་གྱུར་པའི་འདུས་བྱས་རྣམས་སོ། །གཉིས་
པ་དབྱེ་བ་ལ། འདུ་བྱེད་ཐུན་མོང་གི་རྣམ་གྲངས་དང་། མཚུངས་པར་ལྡན་པ་དང༌།
མི་ལྡན་པའི་འདུ་བྱེད་དོ། །དང་པོ་ནི། ཚོར་བ་དང་འདུ་ཤེས་མ་གཏོགས་པའི་
སེམས་བྱུང་བཞི་བཅུ་རྩ་དགུའོ། །མི་ལྡན་པའི་འདུ་བྱེད་ནི། ཐོབ་པ་ལ་སོགས་པ་
བཅུ་བཞིའོ། །གཉིས་པ་ལ་གསུམ་སྟེ། སེམས། སེམས་བྱུང་བཞི་བཅུ་ཞེ་དགུར་
གྲངས་ངེས་པའི་རྒྱུ་མཚན། སྡེ་ཚན་གྱི་སྒོ་ནས་མདོར་བསྟན་པ། རྣམ་གྲངས་ཀྱི་སྒོ་
ནས་རྒྱས་པར་བཤད་པའོ། །དང་པོ་ནི། ཅིའི་ཕྱིར་སེམས་བྱུང་དག་ལས་ཚོར་བ་
དང་འདུ་ཤེས་གཉིས་ཕུང་པོར་ལོགས་སུ་བཞག་ཅེ་ན། ཚོར་བས་རོ་མྱོང་བས་
འདོད་པ་ལ་མངོན་པར་ཞེན་པས་རྩོད་ཅིང༌། འདུ་ཤེས་ཕྱིན་ཅི་ལོག་པས་ལྟ་བ་ལ་



ལུང་ཀུན་ལས་བཏུས་པ།།
ཞེན་ནས་རྩོད་པས། དེ་དག་རྩོད་པའི་རྩ་བར་གྱུར་པ་དང༌། ཚོར་བས་ཞེན་ཅིང་
འདུ་ཤེས་ཕྱིན་ཅི་ལོག་ཏུ་གྱུར་པས་འཁོར་བའི་རྒྱུ་བྱེད་པའི་ཕྱིར་དང༌། ཕུང་པོའི་
གོ་རིམ་གྱི་རྒྱུ། རགས་པའི་ཕྱིར་དང་ཀུན་ཉོན་མོངས། །སྣོད་སོགས་དོན་ཁམས་ཇི་
བཞིན་ནོ། །ཞེས་པ་ལྟར། ཆེས་རགས་པ་དང༌། ཀུན་ནས་ཉོན་མོངས་ཀྱི་གོ་རིམ་
གྱི་རྒྱུ་དང༌། ཟས་དང་ཚོད་མ་ལྟ་བུ་དང་། དེ་དག་གིས་ཁམས་གཉིས་རབ་ཏུ་ཕྱེ་
བའི་ཕྱིར། སེམས་བྱུང་གཞན་རྣམས་ལས་ཚོར་བ། འདུ་ཤེས་ལོགས་སུ་ཕུང་པོར་
བཞག་གོ །གཉིས་པ་ནི། གང་གི་རིགས་ཅན། ཟག་བཅས་དང༌། ཟག་མེད་ཀྱི་
སེམས་ཀྱི་འཁོར་དུ་འབྱུང་བའི་ཀུན་འགྲོ་ལྔ་དང་། ཡུལ་བྱེ་བྲག་ཅན་ཁོ་ན་ལ་
འཇུག་པ་ཡུལ་ངེས་ལྔ་དང༌། གཅིག་ཏུ་རྣམ་པར་དཀར་བའི་ངོ་བོར་གྱུར་པ་དགེ་
བ་བཅུ་གཅིག་དང་། སྒོ་དུ་མ་ནས་སེམས་ཉོན་མོངས་པར་བྱེད་པ་ཉོན་མོངས་པ་
དྲུག་དང་། རྣམ་པ་རེ་རེས་སེམས་ཉེ་བར་ཉོན་མོངས་པར་བྱེད་པ་ཉེ་བའི་ཉོན་
མོངས་པ་ཉི་ཤུ་དང་། གྲོགས་ཀྱི་དབང་གིས་དགེ་མི་དགེ་ལུང་མ་བསྟན་གསུམ་
གང་རུང་དུ་འགྱུར་བ་གཞན་འགྱུར་བཞི་རྣམས་སོ། །
གསུམ་པ་རྒྱས་བཤད་ལ་དྲུག་གི་དང་པོ། དེ་ལ་ཀུན་འགྲོ་ལྔ་གང་ཞེ་ན།
སེམས་ཀུན་ལ་དུས་རྟག་ཏུ་རེག་པ་དང་ཡིད་ལ་བྱེད་པ་དང་། ཚོར་བ་དང༌། འདུ་
ཤེས་དང་། སེམས་པ་རྣམས་མཚུངས་པར་ལྡན་པ་སྟེ། ལྔ་པོ་དེ་ལས་གང་ཡང་རུང་
བ་གཅིག་མེད་ན་ཡང་སེམས་ཀྱིས་ཡུལ་རྟོགས་པའི་བྱ་བ་མི་རྫོགས་པའི་ཕྱིར་རོ། །
དེ་ལ་རེག་པ་ནི་ཡུལ་དབང་རྣམ་ཤེས་གསུམ་རྒྱུ་འབྲས་སུ་འདུས་ནས། ཡུལ་གྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་རུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡིད་དུ་འོང་མི་འོང་བར་མའི་མཚན་མ་ཡོངས་སུ་གཅོད་པར་བྱེད་པའི་སེམས་བྱུང་
ངོ་༑ ༑ཡིད་བྱེད་ནི་སེམས་ཀྱི་འཇུག་པ་སྟེ། སེམས་དམིགས་པ་ལ་གཏོད་པར་བྱེད་
པའི་སེམས་བྱུང་ངོ༌། །སེམས་པ་ནི། སེམས་དགེ་མི་དགེ་ལུང་མ་བསྟན་གྱི་ཡུལ་
ལ་ཕྱོགས་པར་མངོན་པར་འད་བྱེད་ཅིང༌། གཡོ་བར་བྱེད་པའི་སེམས་བྱུང་ངོ་། །
ཚོར་འདུ་གཉིས་ནི་བཤད་ཟིན་ཏོ། །ཡུལ་ངེས་ལྔ་ནི། འདུན་པ་དང་། མོས་པ་དང་།
དྲན་པ་དང༌། ཏིང་ངེ་འཛིན་དང་། བློ་སྟེ་ཤེས་རབ་ཀྱི་རྣམ་པ་སྟེ། དེ་དག་ནི་ཡུལ་
བྱེ་བྲག་ཅན་ལ་འཇུག་པས་བྱེ་བྲག་ངེས་ཞེས་སོ། །དེ་ལ་འདུན་པ་ནི། གང་བསམ་
པའི་དངོས་པོ་དེ་ཉིད་འདོད་ཅིང་དོན་དུ་གཉེར་བའི་སེམས་བྱུང་ངོ། །འདི་ནི་འདོད་
བྱ་མ་ཡིན་པ་ལ་མི་འཇུག་པས་ཡུལ་ངེས་པ་ཡིན་ནོ། །མོས་པ་ནི། རང་གི་སྔར་
ལུང་རིགས་ཀྱིས་ངེས་པ་ཐོབ་པའི་དོན་ལ་འདི་ནི་འདི་ལྟར་ཡིན་གྱི་གཞན་དུ་མ་
ཡིན་ནོ། །ཞེས་དེ་ཁོ་ན་བཞིན་དུ་ངེས་པར་འཛིན་པའི་སེམས་བྱུང་ངོ་། །མ་ངེས་པ་
ལ་མི་འཇུག་པས་ཡུལ་ངེས་པའོ། །དྲན་པ་ནི་སྔར་འདྲིས་ཤིང་ཉམས་སུ་མྱོང་བའི་
དོན་ལ་ཡང་དང་ཡང་དུ་ཡིད་ཀྱི་བརྗོད་པའི་སྒོ་ནས་མ་བརྗེད་པའོ། །འདི་ཡང་མ་
འདྲིས་པ་ལ་མི་འཇུག་པས་ཡུལ་ངེས་པའོ། །ཏིང་ངེ་འཛིན་ནི་ཞི་རགས་དང་བདེན་
བཞི་ལ་སོགས་པ་བརྟག་པར་བྱ་བའི་དངོས་པོ་ལ་དམིགས་ནས། སེམས་ཀྱི་རྒྱུན་
དེ་ཉིད་ལ་གཏད་པར་བྱེད་པའི་སེམས་རྩེ་གཅིག་པའོ། །བློ་གྲོས་ནི་བརྟག་བྱའི་
དངོས་པོ་ལ་དམིགས་ནས་རང་དང་སྤྱིའི་ཆོས་རྣམས་ཀུན་སོ་སོར་རྣམ་པར་འབྱེད་
པའོ། །འདི་གཉིས་གང་ཡང་བརྟག་བྱའི་དངོས་པོ་ལ་འཇུག་པས་ཡུལ་ངེས་པ་
15



འང་ཀན་འོས་བཏས་ང༌།
ཡིན་ནོ། །དགེ་བ་བཅུ་གཅིག་ནི། དད་པ་དང་། ངོ་ཚ་ཤེས་པ་དང་། ཁྲེལ་ཡོད་པ་
དང༌། མ་ཆགས་པ་དང་། ཞེ་སྡང་མེད་པ་དང་། གཏི་མུག་མེད་པ་དང་། ཤིན་ཏུ་
སྦྱངས་པ་དང༌། བག་ཡོད་པ་དང་། བརྩོན་འགྲུས་དང༌། བཏང་སྙོམས་དང།
རྣམ་པར་མི་འཚེ་བ་རྣམས་སོ། །དེ་ལ་དད་པ་ནི། ལས་རྒྱུ་འབྲས་དང་བདེན་བཞི་
ལ་སོགས་ལ་ཡིད་ཆེས་པ་ནི་ཡིད་ཆེས་པའི་དད་པ་ཡིན་ནོ། །དཀོན་མཆོག་སོགས་
ཡོན་ཏན་ཅན་ལ་སེམས་དང་བ་ནི་དང་བའི་དད་པའོ། །འགོག་པ་དང་ལམ་ལ་དོན་
དུ་གཉེར་བ་ནི་འདོད་པའི་དད་པའོ། །བདག་རིགས་དང་ཤེས་རྒྱ་ལ་སོགས་པ་འདི་
ལྟ་བུ་དང་ལྡན་པས་ཉེས་སྤྱོད་བྱར་མི་རུང་སྙམ་སྟེ་ཁ་ན་མ་ཐོ་བ་བདག་ལ་འཛེམ་
པ་ངོ་ཚ་ཤེས་པ་དང༌། བདག་གི་ཉེས་སྤྱོད་བྱས་པ་གཞན་གྱིས་རིག་ན་མི་རུང་སྙམ་
པས་ཁ་ན་མ་ཐོ་བ་གཞན་ལ་འཛེམ་པ་ཁྲེལ་ཡོད་པའོ། །ལུས་དང་ཟས་གོས་སོགས་
ཀྱི་ལོངས་སྤྱོད་ལ་ཡིད་བྱུང་ཞིང་དང་དུ་མི་ལེན་པ་དང་། སེམས་ཅན་གཞན་ལ་
ཀུན་ནས་མནར་སེམས་པ་མེད་པ་བྱམས་པའི་བདག་ཉིད། སྐྱེས་ཐོབ་དང་ཐོས་
བསམ་ སྒོམ་ གསུམ་ གྱི་ཤེས་ རབ་ཀྱིས་དངོས་ པོ་རྣམས་ ཀྱི་རང་ བཞིན་ཇི་ལྟ་བ་
བཞིན་རྟོགས་པ་དང་གསུམ་ནི་གོ་རིམ་བཞིན་དུ་མ་ཆགས་པ་དང༌། ཞེ་སྡང་མེད་
པ་དང་། གཏི་མུག་མེད་པ་རྣམས་ཡིན་ནོ། །བརྩོན་འགྲུས་སྒོ་གསུམ་གྱི་དགེ་བ་ལ་
སེམས་མངོན་པར་སྤྲོ་བའོ། །ཤིན་ཏུ་སྦྱངས་པ་ནི། གང་གི་ལུས་སེམས་དགེ་བའི་
ལས་ལ་བཀོལ་དུ་རུང་བར་བྱེད་པའོ། །བག་ཡོད་པ་ནི་ཀུན་ནས་ཉོན་མོངས་པའི་
ཆོས་རྣམས་ལ་སེམས་སྲུང་ཞིང་། འཇིག་རྟེན་དང་འཇིག་རྟེན་ལས་འདས་པའི་དགེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བ་རྣམས་བསྒོམ་ཞིང་ཡོངས་སུ་རྫོགས་པར་བྱེད་པའོ། །བཏང་སྙོམས་ནི། ཏིང་ངེ་
འཛིན་ལ་མཉམ་པར་བཞག་པ་ན་སེམས་བྱིང་རྒོད་ཀྱིས་ཉམས་པ་མེད་པར་རང་
གི་ངང་གིས་མཉམ་པ་ཉིད་དུ་འཇུག་པའོ། །རྣམ་པར་མི་འཚེ་བ་ནི། གཞན་ལ་
ལུས་ངག་གི་ཐོ་མི་འཚམ་ཞིང་གནོད་པ་མི་བྱེད་པ་ཞེ་སྡང་མེད་པའི་ཆའོ། །བཅུ་
གཅིག་པོ་དེ་དག་ནི། སྨན་བཟང་པོ་ལྟར། རང་བཞིན་གྱིས་རྣམ་པར་དཀར་བའི་
ངོ་བོར་སྐྱེས་པའི་ཕྱིར། ངོ་བོ་ཉིད་ཀྱི་དགེ་བ་ཡིན་ནོ། །ཉོན་མོངས་པ་དྲུག་ནི།
འདོད་ཆགས་དང་། ཁོང་ཁྲོ་དང༌། གཏི་མུག་དང་། ང་རྒྱལ་དང་། ཐེ་ཚོམ་དང་།
ལྟ་བ་དང་དྲུག་སྟེ། དེ་དྲུག་ལ་བརྟེན་ནས་ཉེ་བའི་ཉོན་མོངས་པ་རྣམས་འབྱུང་བས།
རྩ་བའི་ཉོན་མོངས་ཞེས་བྱའོ། །ལྟ་བའི་ངོ་བོ་ནི་ཤེས་རབ་ཉོན་མོངས་ཅན་ཡིན་ལ།
དེ་ཡང་དམིགས་པ་དང་རྣམ་པའི་བྱེ་བྲག་ཅན་གྱིས། འཇིགས་ཚོགས་ལ་ལྟ་བ་ལ་
སོགས་པ་ལྔའོ། །དེ་ལ་འདོད་ཆགས་ནི། ཁམས་གསུམ་གྱི་ལུས་ཉེར་ལེན་གྱི་ཕུང་
པོ་དང་། ལོངས་སྤྱོད་ཉེ་བར་མཁོ་བ་རྣམས་ལ་ཆགས་ཤིང་ཞེན་པའོ། ཁྲོ་བ་ནི།
སྡུག་བསྔལ་དང༌། གང་ལས་སྡུག་བསྔལ་འབྱུང་བའི་གནས་སེམས་ཅན་དང་། སེམས་
ཅན་མ་ཡིན་པ་དུག་མཚོན་སོགས་ལ་ཀུན་ནས་མནར་སེམས་ཤིང་། གནོད་པ་བྱ་
བར་སེམས་པའོ། །མ་རིག་པ་ནི། ཕུང་ཁམས་སྐྱེ་མཆེད་ཀྱི་ཆོས་ཀུན་གྱི་རང་བཞིན་
རྣམ་པར་མི་ཤེས་པར་བདག་དང་བདག་གི་བར་རྨོངས་པར་བྱེད་པའོ། །འཇིགས་
ལྟ་ནི་ཤེས་རབ་ཡིན་པས་རྣམ་པ་གསལ་ཞིང་། འདི་ནི་རྟོག་པ་མི་གསལ་བའི་ངོ་
བོ་ཡིན་པས་ཐ་དད་དོ། །ང་རྒྱལ་ནི་སེམས་ཁེངས་ཞིང་མཐོན་པོའི་རྣམ་པར་འཇུག་
། S



ལུང་ཀུན་ལས་བཏུས་པ།
པའོ། །སེམས་ཁེངས་པའི་རྒྱུའི་བྱེ་བྲག་ལས་ང་རྒྱལ་བདུན་དུ་འགྱུར་ཏེ། ང་རྒྱལ་
དང༌། ཆེ་བའི་ང་རྒྱལ་དང༌། ང་རྒྱལ་ལས་ཀྱང་ང་རྒྱལ་དང༌། ངའོ་སྙམ་པའི་ང་
རྒྱལ་དང༌། མངོན་པའི་ང་རྒྱལ་དང༌། ལོག་པའི་ང་རྒྱལ་དང་། ཅུང་ཟད་སྙམ་པའི་
ང་རྒྱལ་ལོ། །དང་པོ་ནི། རིགས་དང་ཤེས་རྒྱ་ལ་སོགས་པ་བདག་དང་ཡོན་ཏན་
མཚུངས་པ་ལས་མཚུངས་སོ་སྙམ་དུ་སེམས་ཁེངས་པའོ། །གཉིས་པ་ནི། རིགས་
སོགས་བདག་དང་མཚུངས་པ་ལས་བདག་ལྷག་གོ་སྙམ་དུ་སེམས་ཁེངས་པའོ། །
གསུམ་པ་ནི། རིགས་སོགས་བདག་ལས་ལྷག་པས་ཀྱང་བདག་ལྷག་གོ་སྙམ་དུ་
སེམས་ཁེངས་པའོ། །བཞི་པ་ནི་ཕུང་པོ་ལ་བདག་དང་བདག་གིར་ལྟ་བའི་སྒོ་ནས་
སེམས་ཁེངས་པའོ། །ལྔ་པ་ནི། བསམ་གཏན་ལ་སོགས་པའི་ཡོན་ཏན་མ་ཐོབ་པ་
ལ་ཐོབ་སྙམ་དུ་སེམས་ཁེངས་པའོ། །དྲུག་པ་ནི། ཡོན་ཏན་མ་ཡིན་པ་ལ་བདག་
ཡོན་ཏན་དང་ལྡན་ནོ་སྙམ་དུ་སེམས་ཁེངས་པའོ། །བདུན་པ་ནི། ཡོན་ཏན་སོགས་
ཆེས་ཁྱད་པར་དུ་འཕགས་པ་བས་བདག་ཅུང་ཟད་གཅིག་གིས་དམན་པར་སེམས་
དཔའོ། །ཐེ་ཚོམ་ནི། བདེན་པ་དང་ལས་འབྲས་དང་དཀོན་མཆོག་སོགས་ལ་ཡིན་
མིན་དང་ཡོད་མེད་སོགས་སུ་སོམ་ཉི་ཟ་བའོ། །དེ་ལ་འཇིགས་ཚོགས་ལ་ལྟ་བ་ནི།
ཉེ་བར་ལེན་པའི་ཕུང་པོ་ལྔ་ལ་བདག་དང་བདག་གིར་ཡང་དག་པར་ལྟ་བའི་ཤེས་
རབ་བོ། །དེ་ཡང་ལྷན་སྐྱེས་དང༌། ཀུན་བཏགས་གཉིས་ཀྱི། དང་པོ་ནི། སེམས་
ཅན་ ཀུན་ལ་གནས་སྐབས་ཐམས་ཅད་དུ་ངའོ་སྙམ་དུ་འབྱུང་བ་གང་ཡིན་པ་སྟེ།
རྣམ་འགྲེལ་དུ། བདེ་བར་གྱུར་པའམ་སྡུག་བསྔལ་བར། །མ་གྱུར་ཅིག་ཅེས་འདོད་
] ༤）



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པས་ན། །ངའོ་སྙམ་པའི་བློ་གང་ཡིན། །སེམས་ཅན་ལ་ལྟ་ལྷན་ཅིག་སྐྱེས། །ཞེས་
པ་ལྟར་རོ། །གཉིས་པ་ནི། བཤེས་གཉེན་ངན་པའི་ཉེས་བཤད་ལ་བརྟེན་ནས་ཕུང་
པོ་ལས་དོན་གཞན་པའི་བདག་རྟག་པ་སོགས་སུ་ལྟ་བ་སྟེ། མུ་སྟེགས་ཅན་རྣམས་
ཀྱི་གཙོ་བོ་ལྟ་བུའོ། །མཐར་འཛིན་ལྟ་བ་ནི། འཇིགས་ལྟས་བཟུང་བའི་བདག་དེ་
ཉིད་རྟག་པའམ་ཆད་པར་ལྟ་བའོ། །ལོག་ལྟ་ནི་ལས་རྒྱུ་འབྲས་དང་བདེན་བཞི་དང་
ཐར་པ་སོགས་ལ་སྐུར་བ་འདེབས་པར་ལྟ་བའོ། །ལྟ་བ་མཆོག་ཏུ་འཛིན་པ་ནི།
འཇིག་ལྟ་དང་མཐར་ལྟ་དང༌། དེའི་གནས་ཕུང་པོ་ལ་གཙོ་བོ་མཆོག་དང་དམ་པ་
ལ་སོགས་སུ་མངོན་པར་ཞེན་པའི་ལྟ་བའོ། །ཚུལ་ཁྲིམས་དང་བརྟུལ་ཞུགས་མཆོག་
ཏུ་འཛིན་པའི་ལྟ་བ་ནི། དམན་པ་ལྟ་བ་ངན་པའི་རྗེས་སུ་འབྲང་བའི་ཚུལ་ཁྲིམས་
དང༌། བརྟུལ་ཞུགས་ཀྱིས་བདག་གྲོལ་སོགས་བྱེད་པར་མངོན་པར་ཞེན་པའི་ལྟ་
བའོ། ། །
ཉེ་བའི་ཉོན་མོངས་པ་ཉི་ཤུ་ནི། ཁྲོ་དང་ཞེས་པ་ནས་ཤེས་བཞིན་མ་ཡིན་
པའི་བར་ཉི་ཤུ་སྟེ། དེ་དག་གིས་སེམས་ཉེ་བར་ཉོན་མོངས་པར་བྱེད་པའི་ཕྱིར།
ཉེ་བའི་ཉོན་མོངས་པ་ཞེས་བྱའོ། །དེ་ལ་ཁྲོ་བ་ནི་གནོད་བྱེད་ཉེ་བར་གནས་པ་ན་
འཕྲལ་དུ་མཚོན་ཆ་སོགས་བརྡེག་པ་དང་། ཆད་པས་གཅོད་པ་སོགས་གནོད་པར་
བྱེད་པར་སེམས་པའོ། །འཁོན་དུ་འཛིན་པ་ནི་སྔར་གནོད་པ་བྱས་པ་མི་བརྗེད་པར་
ཞེན་ལ་འཇོག་ཅིང་གནོད་ལན་བྱེད་པར་འདོད་པའོ། །དེ་གཉིས་ཀ་ནི་ཁྲོ་བའི་ཆར་
གཏོགས་སོ། །འཆབ་པ་ནི། ལྟུང་བ་ལ་སོགས་པའི་ཁ་ན་མ་ཐོ་བ་བྱས་པ་གཞན་
{ }



ས་བརྟས་བ།
ལ་སྦེད་ཅིང་མཁྱུད་པར་བྱེད་པའོ། །འདི་ནི་གཏི་མུག་གི་ཆར་གཏོགས་སོ། །འཚིག་
པ་ནི། ཀུན་ནས་མནར་སེམས་ཀྱི་དབང་གིས་ཚིག་རླང་པོ་སྟེ་རྩུབ་མོ་ཕལ་པོ་ཆེ་ཡི་
ཞེར་འདེབས་པར་བྱེད་པ་ཀུན་ནས་སློང་བར་བྱེད་པའོ། །ཕྲག་དོག་ནི་གཞན་གྱི་
འཁོར་དང་ལོངས་སྤྱོད་ཐོབ་པ་ལ་སོགས་པའི་འབྱོར་པར་སེམས་ཀྱིས་མི་བཟོད་
ཅིང་སེམས་ཁོང་ནས་འཁྲུགས་པའོ། །དེ་གཉིས་ཀྱང་ཞེ་སྡང་གི་ཆར་གཏོགས་སོ། །
སེར་སྣ་ནི་ཡོ་བྱད་ཀུན་ཏུ་འཛིན་ཅིང་གཏོང་བ་དང་མི་མཐུན་པ་འདོད་ཆགས་ཀྱི་
ཆར་གཏོགས་སོ། །སྒྲ་ནི། གཞན་སླ་ཞིང་འབྲིད་པའི་བསམ་པས་ལུས་ངག་ཚུལ་
འཆོས་པའི་སྤྱོད་པ་ཀུན་ཏུ་སྟོན་པའོ། །གཡོ་ནི། རང་གི་ཉེས་པ་གཞན་གྱིས་གླེངས་
པ་ན་ཉེས་པ་སྐུང་བའི་ཐབས་གཏམ་རླུང་ལ་བསྐུར་བ་སོགས་ཀྱིས་སྦེད་པར་བྱེད་
པའི་སེམས་གྱ་གྱུ་སྟེ། འཁྱོག་པོར་གྱུར་པའོ་དེ་གཉིས་ཀའང་འདོད་ཆགས་དང་
གཏི་མུག་གི་ཆར་གཏོགས་སོ། །རྒྱགས་པ་ནི། ནད་མེད་པ་དང་ལང་ཚོ་དར་ལ་
བབ་པ་སོགས་ལ་བརྟེན་ནས་ལུས་དང་ལོངས་སྤྱོད་སོགས་བདག་གི་འབྱོར་པ་ལ་
ཆགས་པའི་དགའ་བ་ཉོན་མོངས་ཅན་ནོ། །དེ་ནི་འདོད་ཆགས་ཀྱི་ཆར་གཏོགས་
སོ༑ ༑རྣམ་པར་འཚེ་བ་ནི་བརྩེ་བ་མེད་པས་བཅིངས་པ་དང༌། བརྡེག་པ་སོགས་
ཀྱིས་སེམས་ཅན་གཞན་ལ་མཐོ་འཚམ་ཞིང་འཚེ་བར་བྱེད་པའོ་འདི་ནི་ཁོང་ཁྲོའི་
ཆར་གཏོགས་སོ། །ངོ་ཚ་མེད་པ་དང་ཁྲེལ་མེད་ནི་སྔར་བཤད་པའི་ངོ་ཚ་ཤེས་པ་
དང་ཁྲེལ་ཡོད་པ་ལས་བཟློག་པ་སྟེ། གོ་རིམ་བཞིན་དུ་ཁ་ན་མ་ཐོ་བས་བདག་ལ་
མི་འཛེམ་པ་དང༌། གཞན་ལ་མི་འཛེམ་པའོ། །འདི་གཉིས་ནི། དུག་གསུམ་ཀའི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཆར་གཏོགས་སོ། །རྨུགས་པ་ནི། དམིགས་པ་ལ་རྟོག་པ་མི་གསལ་བ་གང་གིས་
སེམས་དགེ་བའི་ལས་ལ་བཀོལ་དུ་མི་རུང་ཞིང་གློང་གློང་པོར་གྱུར་པའོ། །དེ་ནི་
གཏི་མུག་གི་ཆར་གཏོགས་སོ། །རྒོད་པ་ནི། སྔོན་རྒོད་རྒོད་པ་དང༌། རྩེ་རྩེ་བ་
རྣམས་རྗེས་སུ་དྲན་པའི་སྒོ་ནས་དེ་ལ་སེམས་འཕྲོ་བས་སེམས་རྣམ་པར་མ་ཞི་བར་
བྱེད་པའོ། །དེ་ནི་འདོད་ཆགས་ཀྱི་ཆར་གཏོགས་སོ། །མ་དད་པ་ནི། ལས་འབྲས་
དང་བདེན་པ་སོགས་ལ་ཡིད་མི་ཆེས་པ་དད་པའི་མི་མཐུན་ཕྱོགས་སུ་གྱུར་པའོ། །
ལེ་ལོ་ནི། ཉལ་བ་དང་བསྙེས་པ་སོགས་བསོད་ཉམས་ཀྱི་བདེ་བ་ལ་ཆགས་པས་
དགེ་བ་ལ་སེམས་མི་སྤྲོ་བའོ། །དེ་གཉིས་ནི་གཏི་མུག་གི་ཆར་གཏོགས་སོ། །བག་
མེད་པ་ནི། ཟག་བཅས་ཀྱི་ཆོས་ལ་སེམས་མི་བསྲུང་བ་བག་ཡངས་སུ་གཏོང་བར་
བྱེད་པ་བག་ཡོད་པའི་མི་མཐུན་ཕྱོགས་སུ་གྱུར་པའོ། །འདི་ནི་དུག་གསུམ་ཀའི་
ཆར་གཏོགས་སོ། །བརྗེད་ངས་ནི། ཉོན་མོངས་པ་རྣམས་ཀྱི་དམིགས་པ་ཡང་དང་
ཡང་དུ་ཡིད་ཀྱིས་བརྗེད་པའི་དྲན་པ་ཉོན་མོངས་ཅན་ནོ། །རྣམ་གཡེང་ནི། དུག་
གསུམ་གང་རུང་གི་ཡུལ་ལ་སེམས་རྣམ་པར་སྤྲོ་བའོ། །འདི་ཡང་དུག་གསུམ་ཀའི་
ཆར་གཏོགས་སོ། །ཤེས་བཞིན་མ་ཡིན་པ་ནི། གནང་བཀག་ལ་རྨོངས་པའི་མ་
རིག་པ་དང་མཚུངས་པར་ལྡན་པའི་ཤེས་རབ་ཉོན་མོངས་ཅན་གང་གིས་ལུས་ངག་
གི་སྤྱོད་པ་ལ་མི་ཤེས་ཤིང་འཇུག་པར་བྱེད་པའོ། །གཞན་འགྱུར་བཞི་ནི། འགྱོད་
པ་དང་། གཉིད་དང་། རྟོག་པ་དང་། དཔྱོད་པ་སྟེ་བཞི་པོ་འདི་དག་ནི། གྲོགས་ཀྱི་
དབང་ གིས་དགེ་མི་དགེ་དང་ ལུང་མ་བསྟན་གཞན་དང་གཞན་དུ་འགྱུར་བས་



ལུང་ཀུར་འ་ས་བརྟས་ངོ་།
ན་གཞན་འགྱུར་ཞེས་བྱའོ། །དེ་ལ་འགྱོད་པ་ནི། བྱ་བའམ་བྱ་བ་མ་ཡིན་པ་གང་
རུང་ཞིག་སྔར་བྱས་པའམ་མ་བྱས་པ་ལ་ཕྱིས་བདག་གིས་དེ་ལྟ་བུ་བྱས་པའམ་མ་
བྱས་པ་གང་ཡིན་པ་དེ་མ་ལེགས་སྙམ་དུ་ཡིད་ལ་བཅགས་པའོ། །གཉིད་ནི། ཁ་
ཟས་དྲོད་མ་ཟིན་པ་ལ་སོགས་པ་གཉིད་ཀྱི་རྒྱུ་གང་ཡང་རུང་བ་ལ་བརྟེན་ནས།
འཇུག་པའི་སེམས་དྲུག་རང་དབང་མེད་པར་ནང་དུ་སྡུད་པར་བྱེད་པའི་སེམས་
བྱུང་ངོ༌། །དེ་གཉིས་ཀའང་ཉོན་མོངས་པ་ཅན་ལ་ནི་གཏི་མུག་གི་ཆར་གཏོགས་ལ།
དགེ་བ་དང་ལུང་མ་བསྟན་ནི། སེམས་པའམ་ཤེས་རབ་ཀྱི་ཆར་གཏོགས་སོ། །
རྟོག་པ་ནི། གང་ཟག་དང༌། ཆོས་ཀྱི་ངོ་བོ་དང་ཁྱད་པར་གང་རུང་ལ་དམིགས་ནས་
འདི་ཅི་ཞེས་ཀུན་ཏུ་ཚོལ་བའི་རྣམ་པར་ཞུགས་པ་སེམས་རྩིང་བའོ། །དཔྱོད་པ་ནི།
རྟོག་པས་བཙལ་བའི་དོན་དེ་ཉིད་ལ་དམིགས་ནས་འདི་དང་འདིའོ་ཞེས་ངེས་པའི་
རྣམ་པས་སོ་སོར་རྟོག་པ་སེམས་ཞིབ་པའོ། །འདི་གཉིས་ཀའང་སེམས་ཡུལ་ལ་མངོན་
པར་མི་རྟོག་པའི་ཚེ་སེམས་པ་དང་། མངོན་པར་རྟོག་པའི་ཚེ་ཤེས་རབ་ཀྱི་ཆར་
གཏོགས་སོ། ། །
གསུམ་པ་མཚུངས་པར་མི་ལྡན་པའི་འདུ་བྱེད་བཅུ་བཞི་ནི། ཐོབ་པ་ནས་
མིང་ཚིག་ཡི་གེའི་ཚོགས་ཀྱི་བར་སྟེ། དེ་ལ་ཐོབ་པ་ནི། དགེ་མི་དགེའི་ལུང་མ་བསྟན་
གྱི་ཆོས་རྣམས་འཕེལ་འགྲིབ་ཀྱི་གནས་སྐབས་ལ་བཏགས་སོ། །དེ་ལ་དབྱེ་ན། ས་
བོན་དང༌། དབང་དང༌། མངོན་འགྱུར་དུ་ལྡན་པ་གསུམ་མོ། །དང་པོ་ནི། སྐྱེས་
ཐོབ་ཀྱི་ཆོས་མ་འོངས་པ་རྣམས་རང་གི་ངང་གིས་འབྱུང་རུང་དུ་གནས་པའོ། །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཉིས་པ་ནི་སྦྱོར་བྱུང་གི་ཆོས་མ་འོངས་པ་རྣམས་རྐྱེན་གྱིས་བཙལ་ན་འབྱུང་རུང་
དུ་གནས་པའོ། །གསུམ་པ་ནི། ཆོས་གང་རང་གི་མཚན་ཉིད་ད་ལྟར་གནས་པའོ། །
མ་ཐོབ་པ་ནི། ཆོས་གང་མི་ལྡན་པའི་གནས་སྐབས་ལ་བཏགས་པ་སྟེ། དཔེར་ན།
འཕགས་པའི་ཆོས་མ་ཐོབ་པའི་སེམས་རྒྱུད་ལ་སོ་སོ་སྐྱེ་བོར་བཏགས་པ་བཞིན་ནོ། །
སྐལ་མཉམ་ནི། སེམས་ཅན་རྣམས་ཀྱི་རྣམ་སྨིན་གྱི་ཕུང་པོ་རིགས་མཐུན་པའི་གནས་
སྐབས་ལ་བཏགས་པ་སྟེ། དཔེར་ན་མི་རྣམས་ཀྱི་ཕུང་པོ་མིར་རིགས་མཐུན་པ་
བཞིན་ནོ། །འདུ་ཤེས་མེད་པ་ནི། སེམས་ཅན་འདུ་ཤེས་མེད་པའི་ལྷ་རྣམས་ཀྱི་
ནང་དུ་སྐྱེས་པ་ན། སྔོན་འདུ་ཤེས་མེད་པའི་སྙོམས་འཇུག་བསྒོམས་པའི་སྟོབས་ཀྱིས་
སེམས་དང་སེམས་བྱུང་ཚོགས་དྲུག་གིས་བསྡུས་པ་རྣམས་རང་གི་ངང་གིས་འགགས་
པའི་སེམས་རྒྱུད་ཀྱི་གནས་སྐབས་ལ་བཏགས་པའོ། །སྙོམས་འཇུག་གཉིས་ནི།
འདུ་ཤེས་མེད་པའི་སྙོམས་འཇུག་དང༌། འགོག་པའི་སྙོམས་འཇུག་གོ །དང་པོ་ནི།
བསམ་གཏན་བཞི་པའི་སེམས་ལ་བརྟེན་ནས་ཚོགས་དྲུག་བཀག་པ་ལས་ཐར་པ་
དང་ཐར་ལམ་དུ་འདུ་ཤེས་པའི་ཡིད་བྱེད་ཀྱིས་ཚོགས་དྲུག་གིས་བསྡུས་པའི་སེམས་
སེམས་བྱུང་རྣམས་རེ་ཤིག་མི་སྐྱེ་བར་བྱས་པའི་སེམས་རྒྱུད་ཀྱི་གནས་སྐབས་ལ་
བཏགས་པའོ། །སྙོམས་པར་འཇུག་པ་པོའི་གང་ཟག་ནི། སོ་སོ་སྐྱེ་བོ་ལོག་པས་
ཚངས་པར་སྤྱོད་པ་ཚུལ་འཆོས་པ་ལ་ཞུགས་པ་ཡིན་ཏེ། ཐར་པ་དང་ཐར་པའི་ཐབས་
ཕྱིན་ཅི་ལོག་ལ་ཞུགས་པའི་ཕྱིར་རོ། །དེ་སྐད་དུ་ཡང་བསྡུ་བ་ལས། འདུ་ཤེས་མེད་
པའི་སྙོམས་པར་འཇུག་པ་ལ་ནི་སློབ་པ་ཡང་སྙོམས་པར་མི་འཇུག་ལ། མི་སློབ་པ་



ལུང་ཀུན་ལས་བཏུས་པ།
ཡང་སྙོམས་པར་མི་འཇུག་གོ །དེ་ཅིའི་ཕྱིར་ཞེ་ན། དེ་ལ་ནི་ཤེས་རབ་ཀྱི་སྤྱོད་པ་
མེད་པས་མྱོང་བར་འགྱུར་ཏེ། དེའི་ཕྱིར་གོང་ན་ཆེས་ཞི་བའི་གནས་པ་ཡོད་པའི་
ཕྱིར་ཏེ། སྐྱེ་བ་དེ་ནི་དགེ་བའི་ཆོས་མ་ཐོབ་པ་རྣམས་ཐོབ་པར་བྱ་བ་ལ་བསླུ་བའི་
གནས་ཡིན་ཞེས་བཤད་དོ། ཁམས་ནི་དང་པོར་འདོད་པའི་ཁམས་སུ་བསྐྱེད་པར་
བྱེད་ལ། དེའི་འོག་ཏུ་ནི་གཟུགས་ཀྱི་ཁམས་སུ། རྣམ་པར་སྨིན་པ་ཉམས་སུ་མྱོང་
བར་འགྱུར་ཏེ། ཡང་དེ་ཉིད་ལས། གང་ཟག་ལས་ནི། སོ་སོ་སྐྱེ་བོའི་རྒྱུད་དུ་
གཏོགས་པའོ། །
སྐྱེ་བ་ལས་ནི། དང་པོར་འདིར་བསྐྱེད་ཅིང་། དེའི་འོག་ཏུ་གཟུགས་ཀྱི་
ཁམས་སུ་འབྲས་བུ་མྱོང་བར་འགྱུར་རོ། །ཞེས་བཤད་དོ། །རྣམ་པ་ནི། བསམ་
གཏན་བཞི་པའི་སེམས་ལ་བརྟེན་ནས། འདུ་ཤེས་ནད་དང་། འབྲས་དང་། ཟུག་
རྡུའོ། །འདུ་ཤེས་མེད་པ་ནི། ཀུན་ཏུ་མ་རྨོངས་པའོ། །ཞེས་འདུ་ཤེས་སུན་འབྱིན་
པའི་རྣམ་པ་ཅན་གྱིས་སྙོམས་པར་འཇུག་གོ །འགོག་པའི་སྙོམས་པར་འཇུག་པ་ནི།
སྲིད་རྩེའི་སེམས་ལ་བརྟེན་ནས་འགོག་སྙོམས་ལ་ཞི་བ་མྱང་འདས་དང་འདྲ་བར།
ལྟ་བའི་ཡིད་ལ་བྱེད་པས་ཀུན་གཞི་མ་གཏོགས་ པའི་ཚོགས་བདུན་འཁོར་དང་
བཅས་པ་རེ་ཤིག་མི་འབྱུང་བར་བྱས་པའི་སེམས་རྒྱུད་ཀྱི་གནས་སྐབས་ལ་བཏགས་
པའོ། །འདི་ལ་སྙོམས་པར་འཇུག་པ་པོའི་གང་ཟག་ནི། བསྡུ་བར། དེ་ལ་སློབ་པ་
ཕྱིར་མི་འོང་བ་ལུས་ཀྱི་མངོན་སུམ་དུ་བྱེད་པ་དང་། མི་སློབ་པ་གཉིས་ཀའི་ཆ་ལས་
རྣམ་པར་གྲོལ་བ་ཡང་སྙོམས་པར་འཇུག་གོ་ཞེས་བཤད་པ་ལྟར་དང་། སངས་རྒྱས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
དང་བྱང་སེམས་འཕགས་པ་རྣམས་སོ། །ཁམས་ཡང་དེ་ཉིད་ལས། སྐྱེ་བ་ལས་ནི་
ཀུན་གཞིའི་རྣམ་པར་ཤེས་པ། རྣམ་པར་མ་བཞག་པ་ནི། དང་པོར་འདིར་སྐྱེས་
ཅིང་། གཟུགས་ཀྱི་ཁམས་སུ་མངོན་དུ་བྱེད་དོ། །མངོན་དུ་བྱེད་པ་དེ་ནི་གཟུགས་
ལ་རག་ལས་པའི་ཕྱིར་རོ། །ཀུན་གཞིའི་རྣམ་པར་ཤེས་པ་རྣམ་པར་བཞག་ན་ནི་
མངོན་དུ་བྱེད་པ་ཐམས་ཅད་སྔོན་དུ་འགྲོ་བར་ལྟ་བར་བྱའོ། །ཞེས་མ་སྐྱེས་པ་སྐྱེས་
པའི་རྟེན། འདོད་པ་དང་ཁམས་གསུམ་ཀ་ཡིན་པར་བཤད་དོ། །རྣམ་པ་ནི་ཚོར་བ་
དང༌། འདུ་ཤེས་རྣམས་ནད་དང་འབྲས་དང་ཟུག་རྔུའི་རྣམ་པར་བལྟས་ནས་འགོག་
པ་ཡིན་ནོ། །སྲོག་གི་དབང་པོ་ནི། སྔོན་གྱི་ལས་ཀྱི་རྣམ་སྨིན་གྱི་ཕུང་པོ་དུས་ཇི་
སྲིད་དུ་གནས་པར་འཕང་པ། གནས་པའི་དུས་ངེས་པ་ལ་བཏགས་པའོ། །འདུས་
བྱས་ཀྱི་མཚན་ཉིད་བཞི་ལས་སྐྱེ་བ་ནི། ནང་གི་འདུ་བྱེད་རྣམས་ཀྱི་རྒྱུན་མ་བྱུང་བ་
བྱུང་བའི་གནས་སྐབས་ལ་བཏགས་པའོ། །གནས་པ་ནི། ནང་གི་འདུ་བྱེད་རྣམས་
ཀྱི་རྒྱུན་སྐྱེས་ནས་མ་ཤིའི་གནས་སྐབས་ལ་བཏགས་པའོ། །རྒ་བ་ནི། ནང་གི་འདུ་
བྱེད་ རྣམས་ ཀྱི་ རྒྱུན་སྔ་མ་ ལས་ ཕྱི་མ་མི་ འདྲ་ བར་ གྱུར་ པའི་གནས་སྐབས་ལ་
བཏགས་པའོ། །མི་རྟག་པ་ནི་ནང་གི་འདུ་བྱེད་རྣམས་ཀྱི་རྒྱུན་འཇིག་པའི་གནས་
སྐབས་ལ་བཏགས་པའོ། །འདུས་བྱས་ཀྱི་མཚན་ཉིད་བཞི་པོ་འདི་དག་ནི་བཅོམ་
ལྡན་འདས་ཀྱིས་གདུལ་བྱ་རྣམས་སྐྱོ་བ་བསྐྱེད་པའི་ཕྱིར་ནང་གི་འདུ་བྱེད་རྣམས་
ལ་དགོངས་ནས་གསུངས་ཤིང་། དེ་ཡང་འཇིག་རྟེན་ཇི་ལྟར་གྲགས་པ་ལྟར་གྱི་སྐྱེ་
བ་དང་འཇིག་པ་སོགས་ཀྱི་དབང་དུ་བྱས་པ་རྒྱུན་ལ་རྩིས་པའི་སྐད་ཅིག་ལ་མ་



ལུང་ཀུན་འ་ས་བཏུས་ང་།
ཡིན་ཏེ། སྐད་ཅིག་མའི་སྐྱེ་འཇིག་སོགས་འཇིག་རྟེན་ན་མ་གྲགས་པའི་ཕྱིར་རོ། །
དེ་སྐད་དུ་ཡང་། མཛོད་འགྲེལ་དུ། སྔོན་མེད་ལས་བྱུང་སྐྱེ་བ་སྟེ། །རྒྱུན་གནས་དེ་
ཆད་འཇིག་པ་ཡིན། །རྒྱུན་གྱི་སྔ་ཕྱིའི་བྱེ་བྲག་ནི། །གནས་སྐབས་གཞན་གཞན་
འགྱུར་ཞེས་བྱ། །ཞེས་གསུངས་པ་ལྟར་རོ། །མིང་གི་ཚོགས་ནི། མིག་རྣ་སོགས་
ཆོས་ཀྱི་ངོ་བོ་སྟོན་པའི་ཐ་སྙད་ཀྱི་གནས་སྐབས་ལ་བཏགས་པའོ། །ཚིག་གི་ཚོགས་
ནི་འདུས་བྱས་མི་རྟག་ཟག་བཅས་སྡུག་བསྔལ་ཅེས་སོགས་ཆོས་དང་གང་ཟག་གི་
དོན་གྱི་ངོ་བོ་དེ་ཉིད་ཁྱད་པར་གྱི་ཆོས་དང་འབྲེལ་བར་སྟོན་པའི་ཐ་སྙད་ཀྱི་གནས་
སྐབས་ལ་བཏགས་པའོ། །ཡི་གེའི་ཚོགས་ནི། མིང་ཚིག་དེ་གཉིས་ཀའི་གནས་
དབྱངས་དང་གསལ་བྱེད་ཀྱི་ཡི་གེ་མང་པོ་འཚོགས་པའི་གནས་སྐབས་ལ་བཏགས་
པའོ། །ཇི་སྐད་བཤད་པའི་ལྡན་མིན་འདུ་བྱེད་དེ་དག་བྱེ་བྲག་སྨྲ་བ་གཟུགས་དང་
སེམས་དང་ སེམས་བྱུང་གསུམ་ལས་ཐ་དད་ པའི་ རྫ་ས་སུ་གྲུབ་པར་འདོད་ལ།
མདོ་སྡེ་པ་ཡན་ཆད་གཟུགས་དང་སེམས་དང་སེམས་ལས་བྱུང་བའི་གནས་སྐབས་
ལ་བཏགས་པའི་བཏགས་ཡོད་ཙམ་ཡིན་གྱི་རྫ་ས་སུ་མེད་ཅེས་ཟེར་རོ། ། །
ལྔ་པ་རྣམ་ཤེས་ཀྱི་ཕུང་པོ་ལ་གཉིས་ཀྱི་དང་པོ་མཚན་ཉིད་དབྱེ་བ་མདོར་
བསྟན་པ་ནི། རྣམ་ཤེས་ཀྱི་མཚན་ཉིད་གཟུགས་སྒྲ་སོགས་དོན་གྱི་ངོ་བོ་སོ་སོར་མ་
འདྲེས་པར་རྣམ་པར་རིག་པའོ། །སེམས་བྱུང་རྣམས་ནི་དོན་གྱི་ཁྱད་པར་ཙམ་རིག་
པར་བྱེད་པ་ཡིན་པས་རྣམ་ཤེས་སུ་ཐལ་བར་མི་འགྱུར་རོ། །དེ་ལ་དོན་གྱི་ངོ་བོ་ནི་
གང་ཁྱད་པར་ནི་གང་ཞེ་ན། གཟུགས་མ་ཡིན་པ་ལས་ལོག་ཙམ་གྱི་གཟུགས་ཀྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་་ངོད་དྲུག་པ།
ལྡོག་པ་ནི་གཟུགས་ཀྱི་དོན་གྱི་ངོ་བོ་ཡིན་ལ། དེའི་སྟེང་གི་ཡིད་དུ་འོང་བ་དང་མི་
འོང་བ་དང༌། སྔོན་པོ་དང་སེར་པོ་ལ་སོགས་པ་ནི། གཟུགས་ཀྱི་དོན་གྱི་ཁྱད་པར་
ཡིན་ནོ། །དེ་ལ་གང་གི་ཚེ་མིག་ཤེས་ཀྱིས་བུམ་པའི་གཟུགས་མཐོང་བའི་ཚེ་ན། འདི་
གཟུགས་སོ་སྙམ་དུ་གཟུགས་ཀྱི་ལྡོག་པ་ཙམ་ལས་མིག་ཤེས་ཀྱི་སྟོབས་ཀྱིས་ངེས་
པ་འདྲེན་པའོ། །དེའི་ཕྱིར་མིག་ཤེས་ཀྱིས་གཟུགས་ཀྱི་དོན་གྱི་ངོ་བོ་ཙམ་རིག་གོ་
ཞེས་བཞག་གོ །འདི་བུམ་པའི་གཟུགས་སོ་འདི་སེར་པོའོ་སྔོན་པོའོ་ཞེས་སོགས་
ཁྱད་པར་རྣམས་ལ་ནི། མིག་ཤེས་འཁོར་གྱི་ཚོར་བ་དང་འདུ་ཤེས་སོགས་སེམས་
བྱུང་རྣམས་ཀྱི་ངེས་པ་འདྲེན་པས། དེའི་ཕྱིར་སེམས་བྱུང་གི་དོན་གྱི་ཁྱད་པར་རིག་
གོ་ཞེས་རྣམ་པར་བཞག་གོ །དེ་སྐད་དུ་ཡང༌། དབུས་མཐའ་ལས། དེ་ལ་དོན་
མཐོང་རྣམ་པར་ཤེས། །དེའི་ཁྱད་པར་སེམས་ལས་བྱུང༌། །ཞེས་བཤད་དོ། །
སེམས་དང་སེམས་བྱུང་གི་དོན་གྱི་ངོ་བོ་དང་ཁྱད་པར་རིག་ཚུལ་འདི་ལ་སྔ་རབས་
པ་རྣམས་ཀྱིས་མང་དུ་རྣམ་གཞག་མཛད་ཀྱང་། སྤྱིས་མ་ཕྱིན་ཅིང་དེང་སང་བློ་ཁ་
ཕྱོགས་པ་ཅུང་ཟད་ཀྱང་མེད་པས་ཞིབ་པར་ཁོ་བོས་མངོན་པ་ཀུན་ལས་བཏུས་ཀྱི་
ཊི་ཀར་བཀོད་པས་དེར་བལྟ་བར་བྱའོ། །རྣམ་ཤེས་དེ་ལ་དབྱེ་ན། རྣམ་པར་ཤེས་
པའི་ཚོགས་བརྒྱད་དེ། ཀུན་གཞི་དང་། ཉོན་ཡིད་དང་། རྣམ་ཤེས་ཚོགས་དྲུག་གོ །
གཉིས་པ་རྒྱས་པར་བཤད་པ་ལ་གསུམ་སྟེ། ཀུན་གཞིའི་རྣམ་པར་ཤེས་པ།
ཉོན་མོངས་ཅན་གྱི་ཡིད། འཇུག་པའི་ཤེས་པ་དྲུག་གོ །དང་པོ་ལ་གསུམ་མཚན་
ཉིད་དང་དབྱེ་བ། ཤེས་བྱེད་ཀྱི་ལུང་དང་གསུམ་གྱི། དང་པོ་ལའང་གསུམ་གྱི་དང་



ལུང་ཀུན་ལས་བཏུས་པ།
པོ་དངོས་ནི། རྣམ་ཤེས་ཚོགས་བརྒྱད་ཡོད་པ་དེ་ལས་ཀུན་གཞིའི་རྣམ་པར་ཤེས་
པའི་མཚན་ཉིད་ནི། རྣམ་པར་སྨིན་པའི་རྣམ་ཤེས་ཀུན་ནས་ཉོན་མོངས་ཀྱི་ཆོས་
ཐམས་ཅད་ཀྱི་ཐམས་ཅད་དང་ལྡན་ཅེས་པའོ། །དེའི་མིང་གི་རྣམ་གྲངས་ནི་འཁོར་
འདས་ཀུན་གྱི་གཞི་ཡིན་པས་ཀུན་གཞི་ཞེས་ཀྱང་བྱའོ། །སྔོན་བསགས་པའི་ལས་
ཀྱི་བག་ཆགས་ཡོངས་སུ་སྨིན་པའི་ངོ་བོ་ཡིན་པས་རྣམ་པར་སྨིན་པའི་རྣམ་ཤེས་
ཞེས་ཀྱང་བྱའོ། །ལུས་མ་ཐོབ་པ་ཐོབ་པར་བྱེད་པ་དང༌། ཐོབ་ཟིན་གནས་པར་
བྱེད་པའི་རྒྱུན་ཡིན་པས་ལེན་པའི་རྣམ་ཤེས་ཞེས་ཀྱང་བྱ། ཤེས་བྱ་ངོ་བོ་ཉིད་གསུམ་
གྱི་གནས་ཡིན་པས་ཤེས་བྱའི་གནས་ཞེས་ཀྱང་བྱའོ། །འདིའི་དམིགས་པ་དང་རྣམ་
པ་ཇི་ལྟ་བུ་ཞེ་ན། གཟུགས་ཅན་གྱི་ཁམས་ན་ནི་འདིའི་དམིགས་པ་གཉིས་ཏེ། ནང་
ལེན་པའི་རྣམ་རིག་དང་། ཕྱི་སྣོད་ཀྱི་རྣམ་རིག་གོ །དང་པོ་ལ་གཟུང་འཛིན་དུ་ཀུན་
བཏགས་པའི་བག་ཆགས་དང༌། གནས་དང་བཅས་པའི་དབང་པོ་གཟུགས་ཅན་
གཉིས་ཡིན་ལ་དེ་ལ་དང་པོ་ནི། འདིས་དབང་པོ་དང་བཅས་པའི་གཟུགས་ལེན་
པར་བྱེད་པས་ན་ལེན་པ་ཞེས་བྱའོ། །གཉིས་པ་ནི། བླང་བར་བྱ་བ་ཡིན་པས་ལེན་
པ་ཡིན་ནོ། །སྣོད་ཀྱི་རྣམ་རིག་ནི། རི་ཁང་ཁྱིམ་ལ་སོགས་པ་ཕྱི་རོལ་ན་དབང་པོས་
བསྡུས་པ་སྣང་བ་འདི་དག་ཡིན་ནོ། །ཅིའི་ཕྱིར་གསུམ་པོ་འདི་ཀུན་གཞིའི་དམིགས་པ་
ཡིན་ཅེ་ན། ཀུན་བཏགས་ཀྱི་བག་ཆགས་ཀྱི་རྒྱུ་རྐྱེན་བྱས་པ་ལས་རྣམ་པར་སྨིན་
པའི་རྣམ་ཤེས་རང་དང་གཞན་གྱི་རྒྱུད་དུ་གཏོགས་པའི་མིག་ལ་སོགས་པའི་དབང་
པོ་སྣང་བ་དང་། རི་ཁང་ཁྱིམ་ལ་སོགས་པ་ཕྱི་རོལ་སྣོད་ཀྱི་རྣམ་པར་སྣང་བར་སྐྱེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
བའི་ཕྱིར་རོ། །དེ་བས་ན་ཀུན་བཏགས་ལ་ཞེན་པའི་བག་ཆགས་ནི། རྣམ་པར་
སྨིན་པའི་རྣམ་ཤེས་དོན་དང་སེམས་སུ་སྣང་བའི་དམིགས་པ་དང་ལྡན་པར་བསྐྱེད་
བྱེད་ཡིན་པས་དེའི་ཕྱིར་དེའི་དམིགས་པར་བཞག་སྟེ། དཔེར་ན། མདོ་སྡེ་པ་དག
གཟུགས་སྒྲ་ལ་སོགས་པའི་དོན་དབང་པོ་ལ་སོགས་པའི་ཤེས་པ་ལ་དངོས་སུ་མི་
སྣང་ཡང་དེ་དག་གི་ཤེས་པ། བཟུང་བ་རྣམ་ལྡན་དུ་བསྐྱེད་པར་བྱེད་པས་དེའི་དམིགས་
པར་འཇོག་པར་བྱེད་པ་བཞིན་ནོ། །དབང་པོ་གཟུགས་ཅན་རྟེན་དང་བཅས་པ་
དང༌། ཕྱི་རོལ་གྱི་སྣོད་རྣམས་ནི། རྣམ་པར་སྨིན་པའི་རྣམ་ཤེས་ཀྱི་བཟུང་བྱ་ཡིན་
པས། དེའི་ཕྱིར་དམིགས་པར་བཞག་གོ །གཟུགས་མེད་ཁམས་ན་ནི་ཀུན་བཏགས་
ཀྱི་བག་ཆགས་ཁོ་ན་དམིགས་པ་ཡིན་ཏེ། ཀུན་བཏགས་ཀྱི་བག་ཆགས་ཀྱི་རྒྱུའི་
རྐྱེན་དང༌། ནམ་མཁའ་མཐའ་ཡས་ལ་སོགས་པའི་སྙོམས་འཇུག་གིས་བསྒྲུབས་
པའི་མི་གཡོ་བའི་ལས་ཀྱི་བདག་པོའི་རྐྱེན་ལས། གཟུགས་མེད་བཞིར་སྐྱེས་པའི་
རྣམ་པར་སྨིན་པའི་རྣམ་ཤེས་རྣམས་དང་པོ་གཉིས་སུ་བཟུང་ བྱ་ ཚད་མེད་ པའི་
དམིགས་པ་ཅན་དང༌། ཕྱི་མ་གཉིས་སུ་བཟུང་བྱ་ཆ་ཕྲ་བ་དང༌། ཤིན་ཏུ་ཆ་ཕྲ་བའི་
དམིགས་པ་ཅན་དུ་སྐྱེ་བའི་ཕྱིར་རོ། །དམིགས་པ་དེ་དག་ལ་རྣམ་པ་ཇི་ལྟ་བུས་འཇུག་
ཅེ་ན་ཇི་སྲིད་འཚོའི་བར་དུ་ཤིན་ཏུ་མི་གསལ་བ་རྒྱུན་མི་འཆད་པར་རོ་གཅིག་པ་
ཉིད་དུ་འཇུག་པ་ཡིན་ནོ། །ཅིའི་ཕྱིར་ཤིན་ཏུ་མི་གསལ་ཞེ་ན། མིག་ཤེས་ཀྱི་དམིགས་
པ་གཟུགས་ཡིན་པ་བཞིན་དུ། འདིའི་དམིགས་པ་མྱོང་བའི་སྟོབས་ཀྱིས་འདིའོ་
ཞེས་ཡོངས་སུ་བཅད་པར་མི་ནུས་པའི་ཕྱིར་རོ། །ཅིའི་ཕྱིར་རྒྱུན་མི་འཆད་པར་རོ་
5LL



ལུང་ཀུན་ལས་བཏུས་པ།
གཅིག་ཏུ་འཇུག་ཅེ་ན། སྐྱེ་གནས་སུ་ཉིང་མཚམས་སྦྱོར་བའི་སྐད་ཅིག་དང་པོ་དེ་
ཉིད་ཀྱི་དམིགས་པ་དང་རྣམ་པ་ཇི་འདྲ་བ་དེ་འདྲ་ཁོ་ནར་ཇི་སྲིད་འཚོ་བའི་བར་དུ་
འཇུག་པར་འགྱུར་བའི་ཕྱིར་རོ། །དེས་ན་དམིགས་རྣམ་ཡོངས་སུ་མ་ཆད་པ་ཞེས་
ཀྱང་བྱའོ། །དེ་ལྟར། སུམ་ཅུ་པར། དེ་ནི་ལེན་པ་དག་དང་གནས། །རྣམ་པར་རིག་
པ་མི་རིག་པ། །ཞེས་བཤད། གཉིས་པ་དེའི་ཁྱད་པར་ནི། ཀུན་གཞིའི་རྣམ་ཤེས་
དེ་ལ་མཚུངས་པར་ལྡན་པའི་ཚོར་བ་ནི། བཏང་སྙོམས་ཁོ་ན་ཡིན་གྱི། བདེ་བའམ་
སྡུག་བསྔལ་མ་ཡིན་ཏེ། དེ་དག་ནི་དམིགས་རྣམ་རིས་སུ་ཆད་པས་འདི་དང་མི་མཚུངས་
པའི་ཕྱིར་རོ། །དེ་ནི་ངོ་བོ་མ་བསྒྲིབས་ལ་ལུང་མ་བསྟན་ཡིན་ཏེ། ཉོན་མོངས་དང་
མཚུངས་པར་མི་ལྡན་པའི་ཕྱིར་དང་། དགེ་མི་དགེ་མངོན་འགྱུར་དང༌། ལྷན་ཅིག་
རྒྱུད་གཅིག་ལ་འཇུག་པའི་ཕྱིར་རོ། །དེའི་འཁོར་གྱི་རེག་པ་དང༌། སེམས་པ་འདུ་
ཤེས་ཡིད་བྱེད་སོགས་ཀྱང་དེ་བཞིན་དུ་ཚོར་བ་བཏང་སྙོམས་ཅན་དང་མ་བསྒྲིབས་
ལུང་མ་བསྟན་ཡིན་ནོ། །འདིའི་གྲོགས་ནི། ཀུན་འགྲོ་ལྔ་ལས་གཞན་མེད་དོ། །
ཀུན་ གཞི་ དེ་ ནི་ འཁོར་ བའི་ གནས་ སྐབས་ སུ་ སྐད་ ཅིག་ ཀྱང་ རྒྱུན་མི་ཆད་པར་
འཇུག་ཏེ། དཔེར་ན། ཆུ་བོའི་རྒྱུན་བཞིན་ནོ། །དེ་ལ་ཀུན་གཞི་ས་བོན་གྱི་ཆ་ཉན་
རང་གི་དགྲ་བཅོམ་པ་ཐོབ་ནས་ལྡོག་ཅིང་། ཐེག་ཆེན་པ་ས་བརྒྱད་པ་ནས་ལྡོག་སྟེ།
གནས་སྐབས་དེ་དག་ཏུ་ཉོན་མོངས་པའི་ས་བོན་མ་ལུས་པ་སྤངས་པའི་ཕྱིར་རོ། །
རྣམ་སྨིན་གྱི་ཆ་ནི་ཉན་རང་གི་ཕུང་པོ་ལྷག་མེད་དུ་རྒྱུན་ཆད་པའི་ཚུལ་གྱིས་ལྡོག་ལ།
ཐེག་ཆེན་པས་རྡོ་རྗེ་ལྟ་བུའི་ཏིང་ངེ་འཛིན་གྱི་མཇུག་ཐོགས་སུ་མེ་ལོང་ཡེ་ཤེས་སུ་



__ གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གནས་གྱུར་པའི་ཚུལ་གྱིས་ལྡོག་གོ །དེས་ན་ཕུང་པོ་ལྷག་བཅས་ཀྱི་གནས་སྐབས་
དང་། དག་པ་ས་གསུམ་གྱི་གནས་སྐབས་ན་རྣམ་པར་སྨིན་པའི་རྣམ་ཤེས་ཡོད་ཀྱང་།
ཀུན་གཞི་ཞེས་མི་བྱ་སྟེ། ཀུན་ནས་ཉོན་མོངས་པའི་ཆོས་ཀྱི་རྟེན་མི་བྱེད་པའི་ཕྱིར་
རོ༑ གསུམ་པ་དེ་ལ་འཇུག་ཤེས་སྐྱེ་བའི་ཚུལ་ནི། དབང་ཤེས་ལྔ་རྣམ་ཤེས་རྩ་
བའི་རྣམ་ཤེས་ཀུན་གཞི་ལས་བག་ཆགས་སད་བྱེད་ཇི་ལྟ་བའི་རྐྱེན་གྱིས་འབྱུང་
བའི་རྣམ་ཤེས་གཅིག་ནས་ལྔའི་བར་ལྷན་ཅིག་གཅིག་ཅར་ རམ་དེ་ལྟ་མིན་པར་
རིམ་གྱིས་ཇི་ལྟར་རིགས་པར་འབྱུང་སྟེ། དཔེར་ན། ཆུ་ལས་རྐྱེན་མང་ཉུང་གི་དབང་
གིས་རླབས་མང་ཉུང་རིམ་དང་གཅིག་ཅར་ཅི་རིགས་པར་འབྱུང་བ་ཇི་བཞིན་ནོ། །
གཉིས་པ་དབྱེ་བ་ནི། ཀུན་གཞི་དེ་ལ་རྣམ་སྨིན་གྱི་ཀུན་གཞི་དང་། བག་ཆགས་ཀྱི་
ཀུན་གཞི་གཉིས་སུ་གཞུང་ལས་གསུངས། དེ་གཉིས་ནི་མེ་ལོང་ལ་གཟུགས་བརྙན་
གནས་པ་བཞིན་དུ། རྣམ་སྨིན་གྱི་ཀུན་གཞི་ལ་བག་ཆགས་ཀྱི་ཀུན་གཞི་དེ་ཉིད་
དང་གཞན་དུ་བརྗོད་དུ་མེད་དོ། ། །
དེ་ལ་རྣམ་སྨིན་གྱི་རང་བཞིན་གྱི་ཀུན་གཞི་ནི། ཤེས་རབ་ཀྱི་ངོ་བོ་ཡིན་
པས་གོང་དུ་ཇི་སྐད་བཤད་ པའི་དམིགས་རྣམ་དང་ ལྡན་ པ་ ལུས་ལེན་པ་དང༌ །
གནས་པའི་བྱ་བ་བྱེད་པ་ཀུན་ནས་ཉོན་མོངས་ཀྱི་ཆོས་ཐམས་ཅད་ཀྱི་བག་ཆགས་
བསྒོ་བའི་གཞིར་གྱུར་པ་དང་། ད་ལྟར་གྱི་ཀུན་ནས་ཉོན་མོངས་ཀྱི་ཆོས་ཀུན་གྱི་བདག་
པོའི་རྐྱེན་བྱེད་པ། རྐང་མཐིལ་ནས་སྤྱི་བོའི་བར་གྱི་ཁོག་པ་ཐམས་ཅད་ལ་ཁྱབ་
པའོ། །བག་ཆགས་ཀྱི་རང་བཞིན་གྱི་ཀུན་གཞི་ནི་ཀུན་ནས་ཉོན་མོངས་ཀྱི་ཆོས་



༽
ག་
ལུང་ཀུན་ལ་ས་བཏུས་པ།
རྣམས་ཀྱི་བག་ཆགས་ཡིན་ལ། དེ་ཡང་ནུས་པ་ཙམ་གྱིས་ངོ་བོར་གནས་ཤིང་ཤེས་
རིག་གི་རྫ་ས་སུ་མ་གྲུབ་པས་དམིགས་པ་དང་རྣམ་པ་མེད་པ། རྣམ་སྨིན་ཆ་ལས་
རྫ་ས་དེ་ཉིད་དང་། གཞན་དུ་བརྗོད་པར་བྱ་བ་མ་ཡིན་པ། ཀུན་ནས་ཉོན་མོངས་
ཀྱི་ཆོས་རྣམས་ཀྱི་རྒྱུ་རྐྱེན་བྱེད་པའོ། །དེ་བས་ན་འདི་གཉིས་རྫ་ས་སོ་སོར་དམིགས་
སུ་མེད་ཀྱང་མཚན་ཉིད་ཐ་དད་པ་ཁོ་ན་ཡིན་ནོ། །དེ་ལ་དང་པོ་ནི་བྱིས་པ་རྣམས་
ཀྱིས་བདག་ཏུ་སྦྱོར་བའི་གཞི་ཡིན་པས་ཀུན་གཞི་ཡང་ཡིན། དམིགས་རྣམ་འཛིན་
པས་རྣམ་པར་ཤེས་པ་ཡང་ཡིན་ལ། ལས་ཀྱི་བག་ཆགས་ཡོངས་སུ་སྨིན་པའི་ངོ་
བོར་གྱུར་པའི་ཕྱིར་རྣམ་པར་སྨིན་པ་ཡང་ཡིན་ནོ། །དེའི་ཕྱིར་དེ་ལ་ནི་ཀུན་གཞི་
ཞེས་ཀྱང་བྱ། ཀུན་གཞིའི་རྣམ་ཤེས་ཞེས་ཀྱང་བྱ། རྣམ་པར་སྨིན་པའི་རྣམ་ཤེས་
ཞེས་ཀྱང་བྱའོ། །ཕྱི་མ་ནི། འདིར་ཀུན་ནས་ཉོན་མོངས་པའི་ཆོས་རྣམས་འབྲས་
བུའི་ངོ་བོའམ། འདི་ཡང་དེ་དག་ལ་རྒྱུའི་ངོ་བོར་སྦྱོར་བའི་ཕྱིར་ཀུན་གཞི་ཡིན་གྱི།
ཤེས་རིག་མ་ཡིན་པས་ཀུན་གཞིའི་རྣམ་ཤེས་དང་རྣམ་པར་སྨིན་པའི་རྣམ་ཤེས་མ་
ཡིན་ནོ། །ཀུན་གཞི་ལ་ཡོད་པའི་ལས་ཀྱི་བག་ཆགས་རབ་ཏུ་མང་པོ་ལས། འབྲས་
བུ་རྣམ་པར་སྨིན་པ་ཇི་ལྟར་འབྱིན་པའི་ཚུལ་ནི། ལས་ཀྱི་བག་ཆགས་ཤིན་ཏུ་ལྕི་བ་
དེའི་རྣམ་སྨིན་ཐོག་མར་འབྱིན་པར་འགྱུར་རོ། །ལྕི་ཡང་མཉམ་ན། འཆི་ཀར་གང་
མངོན་དུ་གྱུར་པ་དེ་ཐོག་མར་སྨིན་ནོ། །འཆི་ཀར་གསལ་མི་གསལ་མཉམ་ན། གང་
ཞིག་གོམས་པ་ཤས་ཆེ་བ་དེ་ཐོག་མར་སྨིན་ཏེ། དེ་མཉམ་ན་ལས་གང་ཐོག་མར་
སྤྱད་པ་དེའི་འབྲས་བུ་ཐོག་མར་འབྱིན་པར་འགྱུར་རོ། །ཞེས་བཤད་དེ། ཇི་སྐད་དུ་



，
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སློབ་དཔོན་དབྱིག་གཉེན་གྱིས། ལས་ནི་འཁོར་བར་ལྕི་གང་དང༌། །ཉེ་བ་གང་
དང་གོམས་པ་གང་། །སྔོན་བྱས་གང་ཡིན་དེ་དག་ལས། །སྔ་མ་སྔ་མ་རྣམ་སྨིན་
འགྱུར། །ཞེས་བཤད་པ་ལྟར་རོ། །རྣམ་པར་སྨིན་པའི་རང་བཞིན་ཀུན་གཞི་ནི།
མྱ་ངན་ལས་འདས་པའི་རྒྱུ་སྟེ། དེ་ཉིད་གནས་ཡོངས་སུ་གྱུར་པས་ཉན་རང་རྣམས་
ཀྱིས་རྣམ་པར་གྲོལ་བའི་སྐུ་དང་། སངས་རྒྱས་ཀྱི་སྐར་གྱུར་པའི་ཕྱིར་རོ། །འོན་
ཀྱང་མྱང་འདས་ཀྱི་རྒྱུར་གསལ་པོར་བཤད་པ་ནི་མེད་དོ། །གང་ཡང་། ཐོག་མ་
མེད་པའི་དུས་ཀྱི་དབྱིངས། །ཆོས་རྣམས་ཀུན་གྱི་གནས་ཡིན་ཏེ། །དེ་ཡོད་པས་ན་
འགྲོ་ཀུན་དང༌། །མྱ་ངན་འདས་པ་ཐོབ་པར་འགྱུར། །ཞེས་བཤད་པ་ནི། ཀུན་གཞི་
ཟག་མེད་ཀྱི་ས་བོན་གྱི་རྟེན་བྱེད་པ་ཙམ་ལ་དགོངས་སོ། །གསུམ་པ་ཤེས་བྱེད་ཀྱི་
ལུང་ནི། མདོ་སྡེ་དགོངས་པ་ངེས་འགྲེལ་ལས། ལེན་པའི་ཞེས་ཏེ། ལེན་པའི་རྣམ་
པར་ཤེས་པ་ནི་གཉིས་ཏེ། རྣམ་སྨིན་གྱི་ཆ་དང་ས་བོན་གྱི་ཆའོ། །དང་པོ་ནི། ཟབ་
པ་ཡིན་ཏེ། འཇིག་རྟེན་གྱི་མཁས་པ་རྣམས་ཀྱིས་ཀྱང་གཏིང་དཔག་པར་མི་ནུས་
པའི་ཕྱིར་རོ། །གཉིས་པ་ནི་ཕྲ་བ་ཡིན་ཏེ། རྫ་ས་སུ་མེད་པས་དེ་ཉིད་དང་གཞན་དུ་
བརྗོད་དུ་མི་ནུས་པས་བརྟག་པར་དཀའ་བའི་ཕྱིར་རོ། །དེ་ཡང་དཔེར་ན། ཆུ་བོ་
རྒྱུན་རང་གི་ངང་གིས་འབབ་པ་ན། རླུང་གི་རྐྱེན་ལས་བྱུང་བའི་རླབས་ཇི་རྙེད་པ་དེ་
དག་དང་ལྷན་ཅིག་འགྲོག་པ་དེ་བཞིན་དུ། ཀུན་གཞིའི་རྣམ་པར་ཤེས་པ་ཆུ་བོའི་
རྒྱུན་ལྟར་སྐད་ཅིག་ཀྱང་རྒྱུན་མི་ཆད་པར་འབྱུང་བ་དེ་ཉིད་ཆུ་རླབས་ལྟ་བུའི་འཇུག་
པའི་རྣམ་པར་ཤེས་པ་དང་ལྷན་ཅིག་འཇུག་པས། ཆུ་བོའི་རྒྱུན་བཞིན་འབབ་ཅེས་



ལུང་ཀུན་ལས་བཏུས་པ།
སྨོས་སོ། །ཀུན་གཞིའི་རྣམ་པར་ཤེས་པ་འདི་ནི་བྱིས་པ་ཉན་ཐོས་དང་རང་སངས་
རྒྱས་ཀྱི་རིགས་ཅན་རྣམས་ལ་རང་གི་མཚན་ཉིད་ཇི་ལྟ་བ་བཞིན་སྨོས་པའི་སྒོ་ནས།
ངས་མ་བསྟན་ཏེ། དེ་དག་ལ་བསྟན་མི་དགོས་ཤིང༌། བསྟན་ན་ཉེས་དམིགས་སུ་
འགྱུར་བའི་ཕྱིར་རོ། །ཅིའི་ཕྱིར་བསྟན་མི་དགོས་ཤེ་ན། འདི་ནི་ཤེས་བྱ་ཕྲ་མོས་
བསྡུས་པའི་ཕྱིར་དང༌། དེ་དག་ཀྱང་ཤེས་བྱ་རྒྱ་ཆེན་པོའི་ཤེས་པ་ལྷུར་མི་ལེན་པའི་
ཕྱིར་རོ། །བསྟན་ན་ཉེས་དམིགས་སུ་ཡང་འགྱུར་ཏེ། དེ་ནི་ལུས་ལེན་པ་དང་།
རྒྱུན་གྱིས་འཇུག་པ་ལ་སོགས་པ་ཉིད་ཀྱིས་བདག་དང་ཆོས་མཐུན་པའི་ཕྱིར་བདག་
ཡོད་དོ་སྙམ་དུ་བསམས་ནས་རང་གི་མངོན་ པར་ འདོད་ པའི་འབྲས་བུ་རྣམས་
འཐོབ་པ་ལ་རིང་དུ་འགྱུར་བའི་ཕྱིར་རོ། །དེས་ན་བདག་ཏུ་རྟོག་པར་གྱུར་ན་མི་རུང་
ཞེས། །ཞེས་སོགས་སོ། །གཉིས་པ་ཉོན་ཡིད་ལ། མཚན་ཉིད་དང་། འཇུག་ལྡོག་
གི་དུས་གཉིས་ཀྱི། དང་པོ་ནི། ཀུན་གཞི་དེ་ལ་དམིགས་ཤིང་འོག་ནས་འཆད་པར་
འགྱུར་བའི་གནས་སྐབས་གསུམ་མ་གཏོགས་པ་དུས་རྟག་ཏུ་ངར་རློམས་སེམས་
པའི་རྣམ་པར་འགྱུར་བ་ནི་ཉོན་མོངས་པ་ཅན་གྱི་ཡིད་ཡིན་ནོ། །ཅིའི་ཕྱིར་ཀུན་
གཞིའི་རྣམ་ཤེས་ལ་དམིགས་ཞེ་ན། རྣམ་སྨིན་རང་བཞིན་གྱི་ཀུན་གཞིའི་དབང་
གིས་འདི་ཉིད་བདག་གི་རྣམ་པ་ཅན་དུ་སྐྱེ་བས་དེའི་ཕྱིར། དེ་ལ་དམིགས་ཞེས་
བྱའི་ཀུན་གཞི་རང་གི་ངོ་བོ་ལ་དམིགས་པ་ནི་མ་ཡིན་ཏེ། ཀུན་གཞི་ནི་ས་མ་ཐོབ་
པ་ལ་དེའི་རང་གི་ངོ་བོ་ཇི་ལྟ་བ་བཞིན་མི་རྟོགས་པའི་ཕྱིར་རོ། །འདིའི་གྲོགས་ནི་
དགུ་སྟེ། ཀུན་འགྲོ་ལྔ་དང་བདག་ཏུ་ལྟ་བ་དང་། བདག་ལ་ཆགས་པ་དང་། བདག་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཏུ་ང་རྒྱལ་བ་དང་། བདག་ཏུ་རྨོངས་པ་རྣམས་སོ། །ཚོར་བ་བཏང་སྙོམས་ཅན་ཡིན་ལ།
ངོ་བོ་བསྒྲིབས་ལ་ལུང་མ་བསྟན་ཡིན། གྲོགས་ཉོན་མོངས་པ་བཞིས་རྙོག་རྙོག་
པོར་བྱས་པའི་ཕྱིར་དང་། དགེ་མི་དགེ་དག་དང༌། ལྷན་ཅིག་འཇུག་པའི་ཕྱིར་རོ། །
འདི་ནི་བདག་ཏུ་འཛིན་པའི་རྟེན་བྱེད་པས་འཁོར་བའི་རྩ་བ་ཡིན་ནོ། །ཡིད་ཀྱི་རྣམ་
པར་ཤེས་པ་ཆོས་དང་གང་ཟག་གི་མཚན་མར་རྣམ་པར་འཛིན་པའི་ངོ་བོར་བསྐྱེད་
པའི་རྒྱུ་ཡིན་ཏེ། ཡིད་ཤེས་ཀྱི་ལྷན་ཅིག་གནས་པའི་བདག་པོའི་རྐྱེན་ཡིན་པའི་
ཕྱིར་རོ། །
གཉིས་པ་འཇུག་ལྡོག་གི་དུས་ནི། འདི་ནི་འགོག་པའི་སྙོམས་པར་འཇུག་
པ་ལ་མེད་དེ། འགོག་པའི་སྙོམས་འཇུག་ནི་ཉོན་ཡིད་བཀག་པས། འདུ་ཤེས་མེད་
པའི་སྙོམས་འཇུག་ལས་ཁྱད་པར་དུ་འཕགས་པ་ཡིན་པའི་ཕྱིར་རོ། །འཇིག་རྟེན་
ལས་འདས་པའི་ལམ་ལ་མཉམ་པར་བཞག་པའི་དུས་ན་མེད་དེ། དེ་ནི་བདག་ཏུ་
ལྟ་བའི་གཉེན་པོ་ཉིད་ཀྱིས། བདག་ལྟ་དང་ལྷན་ཅིག་འཇུག་པ་འགལ་བའི་ཕྱིར་
རོ༑ ༑དེ་དག་ནི་གནས་སྐབས་ལྡོག་པའི་དུས་ཏེ། འཕགས་ལམ་དང་སྙོམས་འཇུག་
ལས་ལངས་མ་ཐག་ཏུ་སླར་ཡང་ཀུན་གཞི་ལ་ཡོད་པའི་བདག་ཏུ་ལྟ་བའི་བག་
ཆགས་ལས་འབྱུང་བའི་ཕྱིར་རོ། །ཉན་རང་དག་ལས་དགྲ་བཅོམ་ཐོབ་པ་དང་། ཐེག་
ཆེན་པ་ལ་ས་བརྒྱད་པ་ཐོབ་ནས་མི་འབྱུང་སྟེ། གནས་སྐབས་དེ་དག་ཏུ་བདག་ཏུ་
ལྟ་བ་སྤངས་པའི་ཕྱིར་རོ། །འདི་མཐར་ཐུག་ལྡོག་པའི་དུས་ཡིན་ནོ། །གནས་སྐབས་
གསུམ་པོ་དེ་མ་གཏོགས་པ་དུས་ཐམས་ཅད་དུ་མ་ནོར་མྱུར་དུ་འབྱུང་ངོ་། །འཕགས་



ལུང་ཀུན་ལས་བཏུས་ང་
ལམ་ལ་མཉམ་པར་བཞག་པ་ན་ཡང་། མཚུངས་ལྡན་གྱི་ཉོན་མོངས་པ་བཞི་པོ་དེ་
འགགས་པས། ཉོན་ཡིད་ལོག་ཅེས་བྱའི། ཡིད་ཀྱི་རྫ་ས་འོལོག་པ་ནི་མ་ཡིན་ཏེ།
ཡིད་ཤེས་ཟག་མེད་ལ་ལྷན་ཅིག་འབྱུང་བའི་གནས་མེད་པར་ཐལ་བའི་ཕྱིར་རོ། །
དེ་བས་ན་ཇི་སྲིད་ཉོན་མོངས་པ་བཞི་པོ་དེ་དག་དང་མཚུངས་པར་ལྡན་པ་དེ་སྲིད་
དུ་ཡིད་ཀྱང་ཡིན་ལ་ཉོན་མོངས་ཅན་ཡང་ཡིན་ནོ། །གང་གི་ཚེ་མཚུངས་ལྡན་གྱི་
ཉོན་མོངས་བཞི་པོ་དེ་དག་དང་མཚུངས་པར་མི་ལྡན་པ་དེའི་ཚེ་ཡིད་ཀྱི་རྣམ་ཤེས་
ཟག་མེད་དག་གི་ལྷན་ཅིག་འབྱུང་ བའི་གནས་ བྱེད་ པའི་ཕྱིར་ཡིད་ ཡིན་ གྱི་ཉོན་
མོངས་པ་ཅན་མ་ཡིན་ནོ། །མཚུངས་ལྡན་གྱི་ཉོན་མོངས་པ་བཞི་པོ་ནམ་ལོག་པ་ན་
ཉོན་ཡིད་ཀྱི་མཚན་ཉིད་མེད་པའི་ཕྱིར་ཉོན་ཡིད་ལོག་ཅེས་བྱའི་ཡིད་ཀྱི་རྫ་ས་ལོག་
པ་མ་ཡིན་ནོ། །ཡིད་དེ་ཉིད་ཉེས་པ་ཐམས་ཅད་དང་བྲལ་ནས་རང་གི་རང་བཞིན་
གཉིས་མེད་ཀྱི་ངོ་བོ་ལ་གནས་པ་དེའི་ཚེ་ཡིད་གནས་གྱུར་པ་དང་། མཉམ་ཉིད་ཡེ་
ཤེས་ཀྱི་ཐ་སྙད་ཐོབ་བོ། །དེ་ལ་བྱིས་པ་རྣམས་ནི་ཉོན་མོངས་ཅན་ཁོ་ན་ཡིན་ནོ། །
ཉན་རང་སློབ་པ་དག་གི་ལམ་ལ་མཉམ་པར་མ་བཞག་པའི་ཚེ་ཉོན་མོངས་ཅན་ཁོ་
ན་ཡིན་ནོ། །མཉམ་པར་བཞག་པའི་ཚེ་ན་མ་བསྒྲིབས་ལ་ལུང་མ་བསྟན་ཡིན་པའི་
ཕྱིར། ཉོན་མོངས་ཅན་མ་ཡིན་གྱི་ཡིད་ཁོ་ན་ཡིན་ནོ། །མི་སློབ་པའི་གནས་སྐབས་
ན་ཡང་དེ་དང་འདྲ་ལ། ཕུང་པོ་ལྷག་མེད་ཀྱི་མྱང་འདས་སུ་རྒྱུན་ཆད་དོ། །བྱམས་
སེམས་འཕགས་པ་ལམ་ལ་མཉམ་པར་བཞག་པ་ན་གནས་གྱུར་པ་ཟག་པ་མེད་
པའི་ཡིད་ཡིན་ནོ། །ལམ་ལས་ལངས་པ་ན་ས་བདུན་པ་མན་ཆད་དུ་ནི་ཉོན་མོངས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པ་བཞི་དང་མཚུངས་ལྡན་དུ་སྐྱེ་བས་ཉོན་མོངས་པ་ཅན་ཁོ་ན་ཡིན་ལ། ས་བརྒྱད་
པ་ཡན་ཆད་དུ་ཉོན་མོངས་པ་བཞི་དང་། མཚུངས་ལྡན་དུ་མི་སྐྱེ་བས་ཉོན་མོངས་
པ་ཅན་མ་ཡིན་མོད་འོན་ཀྱང་ཆོས་སུ་རྨོངས་ཤིང་སྒྲོ་འདོགས་པ་ཕྲ་མོ་དག་དང་
ལྷན་ཅིག་དུ་འཇུག་པའི་ཕྱིར། གཅིག་ཏུ་དགེ་བའམ་ཟག་མེད་ཡང་མ་ཡིན་པས་མ་
བསྒྲིབས་ལ་ལུང་དུ་མ་བསྟན་པའི་ཡིད་ཅེས་བྱའོ། །རྡོ་རྗེ་ལྟ་བུའི་ཏིང་ངེ་འཛིན་གྱི་
མཇུག་ཐོགས་སུ་ནི། གང་ཟག་དང་ཆོས་སུ་སྒྲོ་འདོགས་པའི་མཚན་མ་མཐའ་དག་
དང་བྲལ་བས་ཉེས་པ་མེད་ཅིང་རང་གི་རང་བཞིན་རྣམ་པར་དག་ཅིང་འོད་གསལ་
བ་ཞིག་ཏུ་མངོན་དུ་གྱུར་པས་ན། མཉམ་པ་ཉིད་ཀྱི་ཡེ་ཤེས་ཞེས་བྱ་ལ། དེ་ནི་
འཁོར་བ་ཇི་སྲིད་དུ་རྒྱུན་རྗེས་སུ་འབྲེལ་བར་རང་གི་ངང་གིས་འཇུག་གོ །དེ་ལྟར་
ཉན་ཐོས་དང་རང་སངས་རྒྱས་དང་ཕྱིར་མི་ལྡོག་པའི་ས་ལ་གནས་པ་རྣམས་ཀྱི་
ཡིད་ནི་རྣམ་པར་ཤེས་པ་ཆོས་སུ་སྒྲོ་འདོགས་པའི་རྣམ་པར་སྐྱེ་བའི་སྐད་ཅིག་
འབྱུང་བའི་གནས་བྱེད་པའི་ཕྱིར་གནས་གྱུར་པ་མ་ཡིན་ལ། དེའི་ཕྱིར་མཉམ་པ་
ཉིད་ཀྱི་ཡེ་ཤེས་ཀྱི་མིང་མ་འཐོབ་བོ། །ཉོན་ཡིད་གཏན་ལ་དབབ་པ་མདོར་བསྡུས་
པ་ནི། སུམ་ཅུ་པར། དེ་ལ་གནས་ཏེ་རབ་བྱུང་ཞིང༌། །དེ་ལ་དམིགས་པ་ཡིད་ཅེས་
བྱ༑ ༑རྣམ་ཤེས་རང་སེམས་བདག་ཉིད་ཅན། །བསྒྲིབས་ལ་ལུང་དུ་མ་བསྟན་པའི། །
ཉོན་མོངས་པ་དང་རྟག་ཏུ་འགྲོགས། །བདག་ཏུ་ལྟ་དང་བདག་ཏུ་རྨོངས། །བདག་
རྒྱལ་བདག་ཆགས་ཞེས་བྱ་བ། །གང་དུ་སྐྱེས་པ་དེའོ་གཞན། །རེག་སོགས་ཀྱང་དེ་
དགྲ་བཅོམ་མེད། །འགོག་པའི་སྙོམས་པར་འཇུག་ན་མེད། །འཇིག་རྟེན་འདས་
3



ལུང་ཀུན་ལས་བཏུས་པ།
པའི་ལམ་ན་མེད། །ཅེས་བཤད་དོ། །གསུམ་པ་འཇུག་ཤེས་དྲུག་ནི། བདག་རྐྱེན་
མིག་སོགས་དབང་པོ་དྲུག་ལ་བརྟེན་ནས་གཟུགས་སོགས་རང་གི་ཡུལ་རྣམས་སོ་
སོར་རྣམ་པར་རིག་པ་ནི། རྣམ་པར་ཤེས་པའི་ཚོགས་དྲུག་སྟེ། དེ་ལ་མིག་གི་རྣམ་
པར་ཤེས་པ་ནི། མིག་ལ་བརྟེན་ནས་གཟུགས་ཀྱི་དོན་གྱི་ངོ་བོ་རིག་པ་ཞེས་པ་ནས་
ཡིད་ཤེས་ནི་ཡིད་ལ་བརྟེན་ནས་ཆོས་ཀྱི་དོན་གྱི་ངོ་བོ་རྣམ་པར་རིག་པ་ཞེས་པའི་
བར་དུ་སྦྱར་རོ། །ཇི་ལྟར་དབང་པོ་ལ་བརྟེན་ནས་རྣམ་ཤེས་སྐྱེ་བ་ལྟར། ཡུལ་ལ་
བརྟེན་ནས་ཀྱང་སྐྱེ་བ་ཡིན་ན། མིག་ཤེས་ཞེས་སོགས་དབང་པོའི་སྒོ་ནས་ཐ་སྙད་
བཏགས་ཀྱི་གཟུགས་ཞེས་སོགས་ཡུལ་གྱི་སྒོ་ནས་ཐ་སྙད་མ་བྱས་ཞེ་ན། དབང་པོ་
རྣམས་ནི་ཤེས་པའི་ཐུན་མོང་མ་ཡིན་པའི་རྒྱུ་ཡིན་ཏེ། གང་ཟག་སོ་སོའི་དབང་པོས་
རང་རང་གི་རྣམ་པར་ཤེས་པ་བསྐྱེད་པར་བྱེད་ཀྱི་གཞན་གྱི་མི་བསྐྱེད་པའི་ཕྱིར་རོ། །
ཡུལ་ནི་དེ་ལྟར་ཤེས་པའི་ཐུན་མོང་མ་ཡིན་པའི་རྒྱུ་མ་ཡིན་ཏེ། ཡུལ་གཅིག་གིས་
ཀྱང་སྐྱེས་བུ་དུ་མའི་རྣམ་ཤེས་ཐུན་མོང་དུ་བསྐྱེད་པའི་ཕྱིར་རོ། །ཐུན་མོང་མ་ཡིན་
པའི་རྒྱུའི་སྒོ་ནས་ཐ་སྙད་བྱས་པ་ཡང་བདེ་བླག་ཏུ་རྟོགས་པར་བྱ་བའི་ཆེད་ཡིན་ཏེ།
དཔེར་ན། ས་བོན་དང་ས་དང་ཆུ་ལ་སོགས་པ་ལ་བརྟེན་ནས་སྐྱེ་བའི་མྱུ་གུ་ལ་ནི།
ནས་ཀྱི་མྱུ་གུ་ཞེས་ཐུན་མོང་མ་ཡིན་པའི་ས་བོན་གྱི་ཐ་སྙད་བྱས་པ་ན། མངོན་པར་
འདོད་པ་བྱེ་བྲག་ཏུ་རྟོགས་ཀྱི། སའམ་ཆུའི་མྱུ་གུ་ཞེས་པ་མ་ཡིན་པ་བཞིན་ནོ། །དེའི་
ཕྱིར་འཇུག་ཤེས་རྣམས་ནི་ཐུན་མོང་མ་ཡིན་པ་རྒྱུ་མིག་སོགས་དབང་པོ་རྣམས་
ཀྱིས་བསྐྱེད་པའི་ཕྱིར། དབང་པོའི་ཤེས་པ་ཞེས་བཤད་ཀྱི་ཡུལ་གྱི་ཤེས་པ་ཞེས་མ་
( 3)
བ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡིན་ཏེ། མངོན་པར་འདོད་པའི་དོན་བྱེ་བྲག་ཏུ་མི་རྟོགས་པའི་ཕྱིར་རོ། །
གཉིས་པ་ཁམས་བཤད་པ་ལ་གཉིས་ཀྱི། དང་པོ་མདོར་བསྟན་པ་ནི། ཉེར་
སྤྱོད་འཛིན་པས་ཁམས་སུ་བཞག་ལ། ཉེར་སྤྱོད་རྣམ་པར་ཤེས་པ་དྲུག་གནས་ཀྱི་
སྒོ་ནས་འཛིན་པ་ལ་མིག་སོགས་དབང་པོའི་ཁམས་དྲུག་དང་། དམིགས་པའི་སྒོ་
ནས་འཛིན་པ་ལ་གཟུགས་སོགས་ཡུལ་གྱི་ཁམས་དྲུག་དང༌། རང་གི་མཚན་ཉིད་
ཀྱིས་འཛིན་པ་ལ་རྣམ་པར་ཤེས་པའི་ཚོགས་དྲུག་ཏུ་ངེས་པས་དེའི་ཕྱིར་ཁམས་ནི་
བཅོ་བརྒྱད་དག་ཏུ་འདོད་དོ། །དེ་ལ་མིག་གི་ཁམས་ནི་གཉིས་ཏེ། མངོན་འགྱུར་
དང་ས་བོན་ནོ། །དང་པོ་ནི། འདས་དང་ད་ལྟར་གྱི་མིག་གི་དབང་པོ་རྣམས་ཏེ་
མིག་གི་རྣམ་པར་ཤེས་པའི་ཉེར་སྤྱོད་བཟུང་ཟིན་པ་དང༌། འཛིན་བཞིན་པ་ཡིན་
པའི་ཕྱིར་རོ། །གཉིས་པ་ནི། ཀུན་གཞི་ལ་ཡོད་པའི་མིག་གི་ས་བོན་དང་ད་ལྟར་
མིག་དབང་གི་རྣམ་པར་སྣང་བའི་ཀུན་གཞི་རྣམ་སྨིན་གྱི་ཆ་སྟེ། དེ་དག་ནི་མིག་གི་
རྒྱུ་ཡིན་པས་མིག་གི་ཁམས་ཞེས་བྱའོ། །དེ་བཞིན་དུ་དབང་པོ་ལྷག་མ་བཞི་དང་
རྣམ་ཤེས་ཁམས་དྲུག་དང་གཟུགས་སོགས་ཡུལ་ལྔ་པོ་ལའང་མངོན་འགྱུར་དང་ས་
བོན་གཉིས་གཉིས་ཀྱི་སྒོ་ནས་དེ་དང་དེའི་ཁམས་ཞེས་ཤེས་པར་བྱའོ། །གཉིས་པ་
རྒྱས་པར་བཤད་པ་ལ་གཉིས་ཀྱི། དང་པོ་ཡིད་ཀྱི་ཁམས་བཤད་པ་ནི། རྣམ་པར་
ཤེས་པའི་ཚོགས་དྲུག་ནི། རྣམ་པར་ཤེས་པའི་ཁམས་སུ་བཤད་པ་མ་ཡིན་ནམ།
དེ་དག་ལས་གཞན་པའི་ཡིད་ཀྱི་ཁམས་དེ་གང་ཞེ་ན། དེ་ལས་གཞན་པའི་ཡིད་ཀྱི་
ཁམས་མེད་ཀྱི། འོན་ཀྱང་འཇུག་ཤེས་དྲུག་པོ་དེ་ཉིད་འགགས་མ་ཐག་པའི་གནས་
{ }



ལུང་ཀུན་ལས་བཏུས་པ།
སྐབས་ཀྱི་རྣམ་ཤེས་གང་ཡིན་པ་དེ་ཉིད་ཡིད་ཤེས་ཕྱི་མའི་རྟེན་བྱེད་པའི་ཕྱིར་ཡིད་
ཀྱི་ཁམས་ཡིན་ནོ། །དེ་ལྟར་ན་རྣམ་པར་ཤེས་པའི་ཁམས་དྲུག ཡིད་ཀྱི་ཁམས་སུ་
འདུས་པའི་ཕྱིར། ཁམས་བཅོ་བརྒྱད་དུ་མི་འགྱུར་རོ་ཞེ་ན། རྣམ་ཤེས་ལྔ་ལ་ནི།
མིག་ལ་སོགས་པའི་དབང་པོ་རྣམས་རྟེན་ཡིན། ཡིད་ཤེས་ལ་རྟེན་གཞན་མེད་པས་
དེའི་ཕྱིར། དྲུག་པ་ཡིད་ཀྱི་རྣམ་ཤེས་ཀྱི་རྟེན་རབ་ཏུ་སྒྲུབ་པའི་ཕྱིར། རྣམ་ཤེས་
ཁམས་དྲུག་ལས་ལོགས་སུ་ཡིད་ཀྱི་ཁམས་རྣམ་པར་བཞག་ནས། ཁམས་ནི་བཅོ་
བརྒྱད་དག་ཏུ་འདོད་དོ། །གཉིས་པ་ཆོས་ཀྱི་ཁམས་ལ། སྤྱིར་བཤད་པ། རྟོགས་
དཀའ་བ་བྱེ་བྲག་ཏུ་བཤད་པ་གཉིས་ཀྱི། དང་པོ་ནི། གོང་དུ་བཤད་པའི་ཚོར་བ་
ལ་སོགས་པའི་ཕུང་པོ་གསུམ་དང་རྣམ་པར་རིག་བྱེད་མ་ཡིན་པ་དང་འདུས་མ་
བྱས་ནི། ཡིད་ཤེས་ཀྱི་དམིགས་པའི་སྒོ་ནས་སྐྱེ་བའི་སྒོ་བྱེད་པའི་ཕྱིར། ཆོས་ཀྱི་སྐྱེ་
མཆེད་དང་ དམིགས་ པའི་ སྒོ་ནས་ཡིད་ ཀྱི་ཉེར་ སྤྱོད་འཛིན་ པར་ བྱེད་ པའི་ ཕྱིར། །
ཆོས་ཀྱི་ཁམས་ཞེས་བྱའོ། །དེ་སྐད་དུ་ཡང་། མཛོད་དུ། དེ་གསུམ་རྣམ་རིག་བྱེད་
མིན་དང༌། །འདུས་མ་བྱས་དང་བཅས་པ་ནི། །ཆོས་ཀྱི་སྐྱེ་མཆེད་ཁམས་ཞེས་བྱ། །
ཞེས་བཤད་དོ། །གཉིས་པ་ལ། རྣམ་རིག་མིན་པ། འདུས་མ་བྱས་བཤད་པ་གཉིས་
ཀྱི་དང་པོ་ལ། མཚན་ཉིད་ནི། མཛོད་དུ། གཡེངས་དང་ཞེས་གསུངས་ཏེ། དེ་ལ་
རང་ཀུན་སློང་གིས་སེམས་གཡེངས་པ་དང་། མ་གཡེངས་པ་དང་། སེམས་མེད་པ་
དང༌། ཡོད་པའི་གནས་སྐབས་ཐམས་ཅད་དུ་འབྱུང་ཞིང་། ངོ་བོ་དགེ་མི་དགེ་གང་
རུང་ཡིན་པ་རྒྱུན་རྗེས་སུ་འབྲེལ་བར་འཇུག་པ་རྒྱུ་འབྱུང་བ་ཆེན་པོ་བཞི་རྒྱུར་བྱས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པ་ལས་བྱུང་བ་བསྟན་དུ་མེད་ཅིང་ཐོགས་པ་མེད་པ། དེ་ནི་ལས་དང་བྱ་བའི་ངོ་བོ་
ཡིན་ཡང་། རང་ཀུན་སློང་གི་སེམས་རྣམ་པར་རིག་པར་མི་བྱེད་པས་དེའི་ཕྱིར་རྣམ་
པར་རིག་བྱེད་མ་ཡིན་པ་ཞེས་བྱའོ། །གཉིས་པ་དབྱེ་བ་རྣམ་རིག་མིན། །རྣམས་
གསུམ་ཞེས་བྱ། ཞེས་མཛོད་ལས་གསུངས་ཏེ། དོན་སྔར་བཤད་ཟིན་ཏོ། །སྡོམ་
མིན་དང་ལྡན་པའི་གང་ཟག་ནི། རྒྱལ་པོ་དང༌། བློན་པོ་དང༌། ཤན་པ་དང༌། བྱ་པ་
དང༌། ཉ་པ་ལ་སོགས་པ་རྣམས་ཏེ། རྟག་ཏུ་གཞན་ལ་གནོད་པ་བྱེད་པའི་བསམ་
པ་དང་མ་བྲལ་བའི་ཕྱིར་རོ། །སྡོམ་མིན་ཐོབ་ཚུལ་ནི། སྡོམ་པ་མིན་པ་བྱ་བ་དང༌།
ཁས་ལེན་པ་ལ་ཐོབ་པར་འགྱུར། །ཞེས་བཤད་པ་ལ་སོགས་ཀྱི་སྐྱེས་པ་རྣམས་རང་
་གི་ལས་བྱེད་པ་ཙམ་གྱིས་འཐོབ་བོ། །ཞུགས་ཕྱིན་ཆད་ཐོབ་ལ། དེའི་རིགས་མ་
ཡིན་པ་རྣམས། གང་ཟག་ཀྱང་ལས་འདིས་འཚོ་བར་བྱའོ། །ཞེས་ཁས་བླངས་བ་
ཙམ་གྱིས་འཐོབ་པར་བཤད་དོ། །གཏོང་ཚུལ་ནི། སྡོམ་མིན་སྡོམ་པ་ཐོབ་པ་དང་། །
ཤི་དང་མཚན་གཉིས་བྱུང་བ་ལས། །ཞེས་བཤད་དོ། །མཚན་གཉིས་པ་ནི། ཞིང་
ཚ་སྒོ་ཅན་ལ་འབྲུ་དང་སྔོ་གང་ཡང་མི་སྐྱེ་བ་ལྟར། སྡོམ་པ་དང་། སྡོམ་མིན་གཉིས་
ཀའི་ཞིང་མ་ཡིན་ནོ། །སྡོམ་པ་དང་སྡོམ་མིན་ལས་གཞན་པ་སྡོམ་ལྡན་མིན་ཅན་
གཉིས་ཀའི་རྒྱད་ལ་སྐྱེ་བའི་དགེ་བའམ་མི་དགེ་བ་ནི་བར་མ་དགེ་བ་དང༌། མི་དགེ་
བ་ཞེས་བྱ་སྟེ། དེ་ཡང་ཐོབ་ཚུལ་ནི། ལྷག་མའི་རྣམ་རིག་མིན་ཞིང་དང་། །ལེན་
དང་གུས་པར་བྱེད་ལས་ཐོབ། །ཅེས་དགེ་འདུན་ལ་གཙུག་ལག་ཁང་འབུལ་བ་ལྟ་
བུ་ཞིང་དེ་གྲུབ་པ་ཙམ་དང༌། སངས་རྒྱས་ལ་ཕྱག་མ་བྱས་པར་ཟས་མི་ཟ་ཞེས་པ་
+



ལུང་ཀན་འ་ས་བཏུས་པ།
ལྟ་བུ་ཁས་བླངས་པ་ཙམ་དང་། མཆོད་རྟེན་ལ་ཕྱག་འཚལ་བ་ལྟ་བུ་ལས་དེ་བྱས་
པ་ཙམ་གྱིས་ཐོབ་བོ། །གཏོང་ཚུལ་ནི་བར་མ་ཤུགས་བླངས་བྱ་བ་དང་། །དོན་ཚེ་
རྩ་བ་ཆད་པ་ལས། །ཞེས་དད་པའམ། ཉོན་མོངས་པ་དྲག་པོས་ཀུན་ནས་བསླངས་
པ་དག་ནི། ཀུན་སློང་གི་ཤུགས་དེ་ཟད་པ་ཙམ་དང་། ཡང་དག་པར་བླངས་པ་དག་
ནི་ཁས་བླངས་བཏང་བ་དང་། ཇི་ལྟར་དམ་བཅས་པའི་བྱ་བ་དེ་མ་གྲུབ་པ་དང༌།
རྟག་ཏུ་མཆོད་རྟེན་ལ་བསྐོར་བ་བྱེད་པ་ལྟ་བུ་ནི་མཆོད་རྟེན་ཞིག་པ་ལྟ་བུ་དོན་ཆད་
པ་དང་ཚེ་འཕོས་པ་དང་། དགེ་བའི་རྩ་བ་ཆད་པ་ལས་གཏོང་ངོ༌། །གཉིས་པ་འདུས་
མ་བྱས་ནི། རྒྱུ་དང་རྐྱེན་གྱིས་འདུས་མ་བྱས་པས་ན་འདུས་མ་བྱས་ཏེ། དེ་ཡང་
རྣམ་པ་གསུམ་སྟེ། ནམ་མཁའ་དང་ནི་འགོག་པ་གཉིས། །སོ་སོར་བརྟགས་པའི་
འགོག་པ་དང༌། སོ་སོར་བརྟགས་པ་མ་ཡིན་པའི་འགོག་པའོ། །དེ་ལ་ནམ་མཁའི་
མཚན་ཉིད་ནི། གཟུགས་ཅན་གཞན་མི་སྒྲིབ་ཅིང་བྱེད་པ་ཐམས་ཅད་ཀྱི་གོ་འབྱེད་
པའོ། །བདེན་པའི་རྣམ་པ་ལ་ཤེས་རབ་ཀྱིས་སོ་སོར་བརྟགས་པས་ཐོབ་པའི་འགོག་
པ་ནི། སོ་སོར་བརྟགས་པའི་འགོག་པ་སྟེ། དེ་ཡང་འགོག་པ་གང༌། ཤེས་རབ་
ཀྱིས་ཉོན་མོངས་སྤངས་པས་ཐོབ་པའི་བྲལ་བའོ། །དེ་ནི་བྱེ་བྲག་སྨྲ་བ་ལྟར་ལྡན་
པའི་རྫས་ཇི་སྙེད་པ་བྲལ་བའི་རྫས་ཀྱང་དེ་སྙེད་ཡོད་པ་ལས་རྫ་ས་སོ་སོ་ཡིན་གྱི་
གཅིག་མ་ཡིན་ཏེ། གཞན་དུ་སྡུག་བསྔལ་མཐོང་སྤང་སྤངས་པའི་བྲལ་བ་མངོན་དུ་
བྱས་པ་ན། མཐོང་སྤང་ལྷག་མ་རྣམས་སྤངས་པའི་བྲལ་བ་ཡང་མངོན་དུ་བྱས་པས་
མཐོང་ལམ་སྐད་ཅིག་མ་ཕྱི་མ་རྣམས་དོན་མེད་པར་འགྱུར་རོ་ཞེས་སོ། །འདུས་
བྱ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གའོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
བྱས་མ་འོངས་པ་སྐྱེ་བ་ལ་གཏན་དུ་གེགས་བྱེད་པའི་འགོག་པ་གང་སོ་སོར་བརྟགས་
འགོག་ལས་གཞན་དུ་གྱུར་པ་དེ་ནི་སོ་སོར་བརྟགས་པ་མ་ཡིན་པའི་འགོག་པ་ཞེས་
བྱ་སྟེ། ཤེས་རབ་ཀྱིས་སོ་སོར་བརྟགས་པས་ཐོབ་པ་མ་ཡིན་པ་རྒྱུ་མ་ཚང་བ་ཙམ་གྱིས་
ཐོབ་པའི་འགོག་པ་ཡིན་པའི་ཕྱིར་རོ། །བྱེ་བྲག་ཏུ་སྨྲ་བས་གསུམ་པོ་འདི་དག་རྟག
པའི་རྫ་ས་སུ་འདོད་ལ། མདོ་སྡེ་པ་ཡན་ཆད་མེད་དགག་ཅང་མེད་པར་འདོད་དོ། །
གསུམ་པ་སྐྱེ་མཆེད་བཤད་པ་ནི། རྣམ་ཤེས་དྲུག་གི་ཉེར་སྤྱོད་སྐྱེ་བའི་སྒོ་
བྱེད་པའི་ཆ་ནས་སྐྱེ་མཆེད་དུ་བཞག་ལ། དེའི་ཕྱིར། མིག་སོགས་དབང་པོ་དྲུག་ནི་
རྣམ་ཤེས་དྲུག་གི་ཉེར་སྤྱོད་གནས་ཀྱི་སྒོ་ནས་སྐྱེ་བའི་སྒོ་འབྱེད་པའི་ཕྱིར་ནང་གི་སྐྱེ་
མཆེད་དྲུག་ཏུ་བཞག་ལ། གཟུགས་སོགས་ཡུལ་དྲུག་ནི་དམིགས་པའི་སྒོ་ནས་ཉེར་
སྤྱོད་དེ་དག་སྐྱེ་བའི་སྒོ་འབྱེད་པའི་ཕྱིར་ཕྱིའི་སྐྱེ་མཆེད་དྲུག་ཏུ་བཞག་སྟེ། དེ་དག་
ནི་སྐྱེ་མཆེད་བཅུ་གཉིས་ཡིན་ནོ། །གཉིས་པ་ཐུན་མོང་དུ་གཏན་ལ་དབབ་པ་ལ།
བསྡུ་ཚུལ། སྒྲ་དོན། ཁྱད་པར་དཔྱད་པ། ཆོས་གསུམ་བསྟན་པའི་དགོས་པའོ། །
དང་པོ་ནི། སྔར་བཤད་པའི་ཕུང་པོ་ཁམས་དང་སྐྱེ་མཆེད་ཀྱིས་བསྡུས་པའི་ཆོས་དེ་
དག་ཐམས་ཅད་ནི་མདོར་བསྡུ་ན། གཟུགས་ཀྱི་ཕུང་པོ་དང༌། ཡིད་ཀྱི་སྐྱེ་མཆེད་
དང་། ཆོས་ཀྱི་ཁམས་གསུམ་གྱིས་ཐམས་ཅད་བསྡུས་ཏེ། འདི་ལྟར་གཟུགས་ཀྱི་
ཕུང་པོས་ནི། གཟུགས་ཅན་གྱི་ཁམས་བཅུ་དང་། སྐྱེ་མཆེད་བཅུ་བསྡུས་ལ། ཡིད་
ཀྱི་སྐྱེ་མཆེད་ཀྱིས་རྣམ་ཤེས་ཀྱི་ཕུང་པོ་དང༌། རྣམ་ཤེས་ཀྱི་ཁམས་བདུན་བསྡུས་
ཤིང་ཆོས་ཁམས་ཀྱི་ཚོར་བ་ལ་སོགས་པའི་ཕུང་པོ་གསུམ། ཆོས་ཀྱི་སྐྱེ་མཆེད་ཀྱི་
1.4



ལུང་ཀུན་ལས་བཏུས་པ།
ཕྱོགས་གཅིག་རྣམ་པར་རིག་བྱེད་མ་ཡིན་པ་དང་འདུས་མ་བྱས་རྣམས་བསྡུས་པའི་
ཕྱིར་རོ། །གཉིས་པ་ནི་རིགས་མཐུན་དུ་མ་བློས་ཕྱོགས་གཅིག་ཏུ་སྤུངས་པ་དང་།
སེམས་སེམས་བྱུང་སྐྱེ་བའི་སྒོ་དང་། རིགས་སམ་འབྱུང་ཁུངས་ཀྱི་དོན་རྣམས་ནི་གོ་
རིམ་བཞིན་ཕུང་པོ་དང༌། སྐྱེ་མཆེད་དང་། ཁམས་རྣམས་ཀྱི་སྒྲའི་དོན་ཏོ། །གསུམ་
པ་ལ། ཆོས་གསུམ་སྤྱི་ལ་དཔྱད་པ་དང་། སེམས་སེམས་བྱུང་ལ་ཁྱད་པར་དུ་དཔྱད་
པ་གཉིས་ཀྱི། དང་པོ་ལ་དྲུག་གི དང་པོ་ཁམས་གང་དུ་གཏོགས་དཔྱད་པ་ནི། ཁམས་
བཅོ་བརྒྱད་པོ་འདི་དག་གང་ན་དུ་ཞིག་ཡོད་ཅེ་ན། འདོད་པའི་ཁམས་ན་ཁམས་
བཅོ་བརྒྱད་པོ་ཐམས་ཅད་ཡོད་དོ། །གཟུགས་ཀྱི་ཁམས་ན་བཅུ་བཞི་ཡོད་དེ། དྲི་
རོ་དང་སྣ་ལྕེའི་རྣམ་པར་ཤེས་པའི་ཁམས་མ་གཏོགས་པ་རྣམས་སོ། །དྲི་རོ་ནི་ཁམ་
ཟས་ཀྱིས་བསྡུས་པའི་ཕྱིར་དང་། ཁམ་ཟས་ལ་འདོད་ཆགས་དང་བྲལ་བ་རྣམས་
དེར་སྐྱེ་བའི་ཕྱིར་དེ་གཉིས་མེད་དོ། །ཡུལ་མེད་པ་ན་དེ་ལ་ལོངས་སྤྱོད་བྱེད་པར་
དགོས་པ་མེད་པའི་ཕྱིར། སྣ་ལྕེའི་རྣམ་ཤེས་དག་ཀྱང་མེད་དོ། །རྟེན་མཛེས་པར་
བྱེད་པ་དང་། ངག་སྨྲ་བརྗོད་དག་ལ་ཉེ་བར་མཁོ་བའི་ཕྱིར་སྣ་ལྕེའི་དབང་པོ་དག་
ནི་ཡོད་དོ། །གཟུགས་མེད་ན་ཡིད་དང་ཆོས་དང་ཡིད་ཀྱི་རྣམ་པར་ཤེས་པའི་ཁམས་
རྣམས་ཡོད་ཀྱི་གཞན་རྣམས་མེད་དེ། གཟུགས་ལ་འདོད་ཆགས་དང་བྲལ་བའི་
ཕྱིར་རོ། །གཉིས་པ་ཟག་བཅས་ཟག་མེད་དཔྱད་པ་ནི། ཁམས་བཅོ་བརྒྱད་པོ་དེ་
དག་ལས་ཟག་བཅས་དུ་ཟག་མེད་དུ་ཅེ་ན། ཁམས་ཐ་མ་དེ་གསུམ་ནི་ཟག་པ་དང་
བཅས་པ་དང༌། ཟག་པ་མེད་པ་དང་གཉིས་ཀ་ཡིན་ཏེ། འདི་ལྟར་འདུས་མ་བྱས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
དང་ ལམ་བདེན་ གྱིས་ བསྡུས་ པ་རྣམས་ནི་ ཟག་ པའི་ སྒོ་དྲུག་ གང་ དང་ ཡང་ མ་
འབྲེལ་བ་དང་། ཟག་པ་དམིགས་པ་དང་མཚུངས་ལྡན་གང་གིས་ཀྱང་རྒྱས་པར་མི་
འགྱུར་བའི་ཕྱིར། ཟག་མེད་ཡིན་ལ་ལྷག་མ་རྣམས་ནི་ཟག་བཅས་ཡིན་ནོ། ཁམས་
གསུམ་པོ་དེ་ལས་ལྷག་མ་ཁམས་དང་པོ་བཅོ་ལྔ་རྣམས་ནི་ཟག་པ་དང་བཅས་པ་སྟེ།
ཟག་པའི་སྒོ་དྲུག་གང་རུང་དང་འབྲེལ་བའི་ཕྱིར་དང༌། དམིགས་པ་དང་མཚུངས་
ལྡན་གྱི་སྒོ་ནས་ཟག་པ་རྒྱས་པར་འགྱུར་བའི་ཕྱིར་རོ། །ཟག་པའི་སྒོ་དྲུག་ནི། ཟག་
པ་དེའི་བདག་ཉིད་དང་། ཟག་པ་དེ་དང་འབྲེལ་བ་དང་། ཟག་པས་བཅིངས་པ་
དང༌། ཟག་པ་དང་རྗེས་སུ་འབྲེལ་བ་དང༌། ཟག་པའི་རྗེས་སུ་མཐུན་པ་དང༌།
ཟག་པའི་རྒྱུ་ལས་བྱུང་བའོ། །དང་པོ་ནི། ཉོན་མོངས་པ་དང་ཉེ་བའི་ཉོན་མོངས་པ་
རྣམས་སོ། །གཉིས་པ་ནི་དེ་དག་དང་མཚུངས་པར་ལྡན་པའི་སེམས་སེམས་བྱུང་
རྣམས་སོ། །གསུམ་པ་ནི། བྱིས་པ་རྣམས་ཀྱི་སྒོ་གསུམ་གྱི་ལས་དགེ་བའོ། །བཞི་
པ་ནི། ཉོན་མོངས་པ་རྣམས་ཀྱི་ས་བོན་ནོ། །ལྔ་པ་ནི་གང་ལ་ཉོན་མོངས་སྐྱེ་བ་དང་
རྗེས་སུ་མཐུན་པའོ། །དྲུག་པ་ནི། དགྲ་བཅོམ་པའི་ཟག་བཅས་ཀྱི་ཕུང་པོ་རྣམས་
སོ༑ ༑གསུམ་པ་གཟུགས་ཅན་ལ་དཔྱད་པ་ནི། ས་ལ་སོགས་པ་འབྱུང་བ་བཞིའི་
ཁམས་ཀྱི་མཚན་ཉིད་གང་ཞེ་ན། ལུས་ཀྱི་རྣམ་པར་ཤེས་པ་ལ་སྲ་བ་དང་། གཤེར་
བ་དང༌། དྲོ་བ་དང་། ཡང་ཞིང་གཡོ་བར་སྣང་བ་རྣམས་ནི་གོ་རིམ་བཞིན་དུ་རྒྱུའི་
གཟུགས་འབྱུང་བ་ཆེན་པོ་བཞི་པོ། ས་དང༌། ཆུ་དང་། མེ་དང་། རླུང་གི་ཁམས་
རྣམས་ཀྱི་མཚན་ཉིད་ཡིན་ནོ། །དེ་ལ་འབྲས་བུའི་གཟུགས་ཀུན་གྱི་འབྱུང་ཁུངས་
ད



)
ལུང་ཀུན་ལས་བཏུས་པ།
སུ་གྱུར་པའམ། ཐོག་མ་མེད་པའི་འཁོར་བ་ནས། ནམ་ཡང་མ་བྱུང་མ་མྱོང་བས་ན་
འབྱུང་བ་འབྲས་བུའི་གཟུགས་ཀུན་ལ་ཁྱབ་ པར་གནས་པ་ཐ་གྲུ་ཆེ་བའི་ཕྱིར་ན་
ཆེན་པོ། འབྲས་བུའི་གཟུགས་རྣམས་བརྟེན་པ་དང་། སྡུད་པ་དང༌། སྨིན་པ་དང༌།
བསྐྱོད་པའི་བྱ་བ་བྱེད་པ་ལ་བཞི་ལས་མང་མི་དགོས་ཤིང༌། ཉུང་ན་མི་ནུས་པས་
བཞི་ཉིད་དོ། །རེག་བྱའི་ཁམས་ནི་འབྱུང་བ་དང་འབྱུང་འགྱུར་རྣམ་པ་གཉིས་ཡིན་ཏེ།
སྔར་བཤད་ཟིན་ཏོ། །ལྷག་མ་གཟུགས་ཀྱི་ཁམས་དགུ་པོ་ནི་འབྱུང་བ་ལས་གྱུར་པ་
ཁོ་ན་ཡིན་ཏེ། སྐྱེ་བ་དང་། གནས་པ་དང་། འཕེལ་བ་བྱུང་བ་ལ་རག་ལས་པའི་
ཕྱིར་རོ། །དེའི་ཕྱིར་འབྲས་བུའི་གཟུགས་ཞེས་ཀྱང་བྱའོ། །རྣམ་རིག་མིན་པའང་བྱེ་
བྲག་སྨྲ་བ་དག་འབྱུང་འགྱུར་མཚན་ཉིད་པ་ཡིན་ཞེས་ཟེར་ཏེ། འབྱུང་བ་ཆེ་རྣམས་
རྒྱུར་བྱས་པ། །ཞེས་བཤད་དོ། །མདོ་སྡེ་པ་དང་ཐེག་ཆེན་པ་རྣམས་ལུས་ངག་གི་
རྣམ་པར་རིག་བྱེད་དང༌། ལྷན་ཅིག་ཏུ་འཇུག་པའི་སེམས་བྱུང་སེམས་པ་ལ་འདོད།
དེ་ཡང་འབྱུང་བ་ལ་བརྟེན་ནས་ཉེ་བར་འདོགས་པས་འབྱུང་འགྱུར་ཞེས་བྱའོ། །
སེམས་སུ་འདོད་ཅེས་པ་སེམས་སེམས་བྱུང་རྫས་གཅིག་ཏུ་འདོད་པའི་ལུགས་ལ་
རུང་ཞིང་། ཐ་དད་དུ་འདོད་པའི་ལུགས་ལ་མི་རུང་ངོ༌། །བཞི་པ་སེམས་དང་སེམས་
བྱུང་ལ་དཔྱད་པ་ནི། གཟུགས་སོགས་དོན་གྱི་ངོ་བོ་ཙམ་རིག་ཅིང་ཡོངས་སུ་གཅོད་
པ་ནི་སེམས་ཡིན་ལ། བདེ་སོགས་ཀྱི་གནས་ཡིད་དུ་འོང་མི་འོང་སོགས་དོན་གྱི་
ཁྱད་པར་རྟོགས་པ་ནི་སེམས་བྱུང་སྟེ། དབུས་མཐར། དེ་ལ་དོན་མཐོང་རྣམ་པར་
ཤེས། །དེའི་ཁྱད་པར་སེམས་ལས་བྱུང་། །ཞེས་བཤད་དོ། །སེམས་དང་སེམས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
བྱུང་རྫ་ས་གཅིག་སྟེ། བློ་གཅིག་ཉིད་དོན་གྱི་ངོ་བོ་རིག་པའི་ཆ་ནས་སེམས་དང༌།
ཁྱད་པར་རིག་པའི་ཆ་ནས་སེམས་བྱུང་དུ་བཞག་གོ །ལུང་ཡང་མདོ་སྡེ་རྒྱན་དུ།
སེམས་ཉིད་གཉིས་སུ་སྣང་བ་སྟེ། །དེ་བཞིན་ཆགས་སོགས་སྣང་བའམ། །དད་ལ་
སོགས་པ་སྣང་བར་འདོད། །ཉོན་མོངས་དགེ་ཆོས་ཡོད་མ་ཡིན། །ཞེས་པ་འདྲེན་
པར་བྱེད་དོ། །འཕགས་པ་ཐོགས་མེད་ནི། སེམས་སེམས་བྱུང་རྗེ་ས་ཐ་དད་པ་
བཞེད་དེ། བསྡུ་བར་དགེ་སྦྱོང་དང་བྲམ་ཟེ་གང་ལ་ལ་མིང་ལས་སེམས་ཙམ་ཞིག་
རྗེས་སུ་ཡོད་ཀྱི་སེམས་ལས་བྱུང་བའི་ཆོས་རྣམས་ནི་མ་ཡིན་ཏེ། ཞེས་འདོད་པ་དེ་
ནི་མ་ཡིན་ཏེ། ཞེས་སོགས་རྒྱས་པར་བཀག་ནས་མཐར་མཇུག་བསྡུ་བར། ལྔ་ཉིད་
འཐད་པ་མེད་ཕྱིར་དང་། །དེའི་གནས་སྐབས་སྐྱོན་ཕྱིར་དང༌། །བྱེད་རྒྱུ་བྱེ་བྲག་
མེད་ཕྱིར་དང་། །ལུང་དང་འགལ་བར་འགྱུར་ཕྱིར་རོ། །ཞེས་གསུངས་སོ། །དོན་ནི་
འདི་ཡིན་ཏེ་སེམས་སེམས་བྱུང་རྗེ་ས་གཅིག་ན། ཚོར་བ་ལ་སོགས་པ་སེམས་བྱུང་
གི་ཕུང་པོ་གསུམ་ནི་རྣམ་ཤེས་ཕུང་པོར་འདུས་པས། ཕུང་པོ་ལྔ་མི་འཐད་པར་
འགྱུར་རོ། །
གལ་ཏེ་སེམས་དེ་ཉིད་ ཀྱི་གནས་སྐབས་ ཀྱི་ བྱེ་ བྲག་ལས་ཚོར་བ་ལ་
སོགས་པར་འཇོག་གོ་ཞེ་ན། གནས་སྐབས་དེ་སེམས་ལས་ཐ་དད་ན་སེམས་
སེམས་བྱུང་རྫ་ས་གཅིག་ཏུ་འགལ་ཞིང་། ཐ་མི་དད་ན་སྐྱོན་སྔ་མ་ལས་མི་འདའོ། །
ཡང་སྐད་ཅིག་མ་གཅིག་ལས་གནས་སྐབས་སྣ་ཚོགས་སུ་འགྱུར་བའི་བྱེད་རྒྱུའི་
ཁྱད་པར་མེད་ པའི་ ཕྱིར་ཡང་སེམས་ཀྱི་གནས་སྐབས་ལ་ཚོར་བ་ལ་སོགས་པ་



ལུང་ཀུན་ལས་བཏུས་པ།
སེམས་བྱུང་སྣ་ཚོགས་སུ་འདོད་པ་མི་རིགས་སོ། །གཞན་ཡང་སེམས་འདི་ནི་ཡུན་
རིང་པོ་ནས་འདོད་ཆགས་ཀྱི་ཀུན་ནས་ཉོན་མོངས་པ་ཅན་དུ་གྱུར་པ་ཞེས་སོགས་
ཀྱི་ལུང་དང་ཡང་འགལ་ཏེ། འདོད་ཆགས་ལ་སོགས་པ་སེམས་བྱུང་རྣམས་སེམས་
ལས་ཐ་དད་པ་ཡིན་ན། དེས་སེམས་ཀུན་ནས་ཉོན་མོངས་པར་བྱས་པ་རིགས་ཏེ།
དཔེར་ན། གསེར་དང་རང་བཞིན་ནི་ཐ་མི་དད་ན་གང་ཞིག་གང་གིས་འཆིང་སྟེ།
རང་ཉིད་ལ་རང་ཉིད་བྱེད་པ་འགལ་བའི་ཕྱིར་རོ། །ལྔ་པ་དབང་པོས་ཡུལ་འཛིན་
ཚུལ་དཔྱད་པ་ནི། མིག་དང་ཡིད་དང་རྣ་བ་གསུམ་གྱིས་ཡུལ་དང་མ་ཕྲད་པར་ཡུལ་
འཛིན་ཏེ། ཡིད་ནི་གཟུགས་ཅན་མ་ཡིན་པའི་ཕྱིར་ཕྲད་པ་མེད་ལ། མིག་དང་རྣ་
བས་རྒྱང་རིང་པོའི་ཆུ་རླུང་གི་ཁ་དོག་མཐོང་བ་དང་། སྒྲ་ཐོས་པའི་ཕྱིར་རོ། །དེ་
ལས་གཞན་སྣ་ལྕེ་ལུས་གསུམ་གྱི་ཡུལ་དང་ཕྲད་ནས་འཛིན་ཏེ། ལྕེ་ལ་མ་རེག་པར་
ཁམ་ཟས་ཀྱི་རོ་མི་མྱོང་ཞིང་། ལུས་ལ་མ་རེག་པར་རེག་བྱ་མི་ཚོར་ལ། དབུགས་
མ་བརྔུབས་པར་སྣས་དྲི་མི་འཛིན་པའི་ཕྱིར་རོ། །ཡང་ཅི་མིག་ལ་སོགས་པའི་དབང་
པོ་འདི་དག་གིས་རང་གི་ཚད་དང་མཉམ་པའི་དོན་འཛིན་ནམ། འོན་ཏེ་མི་མཉམ་
པའི་དོན་འཛིན་ཞེ་ན། སྣ་ལྕེ་ལུས་གསུམ་གྱིས་ནི་དབང་པོའི་རྡུལ་ཕྲ་རབ་ཇི་སྙེད་
པ་དེ་སྙེད་ཀྱི་ཡུལ་གྱི་རྡུལ་ཕྲ་རབ་མཉམ་པ་འཛིན་པར་འདོད་ལ། མིག་དང་རྣ་བ་
ནི་མ་ངེས་ཏེ། རེས་འགའ་ནི་ཆུང་དུས་ཏེ་སྐུའི་རྩེ་མོ་མཐོང་བ་ལྟ་བུའོ། །རེས་
འགའ་ནི་མཉམ་སྟེ། གང་གི་ཚེ་རྒུན་འབྲུམ་གྱི་འབྲས་བུ་མཐོང་བ་ལྟ་བུའོ། །རེས་
འགའ་ནི་ཆེ་བ་སྟེ། མིག་ཕྱེ་བ་ཙམ་གྱིས་རི་མཐོང་བ་ལྟ་བུའོ། །དེ་བཞིན་དུ་རྣ་བ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལ་ཡང་འབྲུག་སྒྲ་དང༌། སྦྲང་བུའི་སྒྲ་ཐོས་པ་ལྟ་བུར་རིགས་པས་སྦྱར་བར་བྱའོ། །
དྲུག་པ་གྲུབ་མཐའི་འདོད་ཚུལ་དཔྱད་པ་ནི། བྱེ་བྲག་དུ་སྨྲ་བ་རྣམས་གཟུང་བ་ཕྱི་
རོལ་ གྱི་དོན་དང་འཛིན་པ་ནང་གི་ཤེས་པ་དག་དུས་མཉམ་ཐུག་ཕྲད་དུ་འཛིན་
པར་འདོད་ལ། མདོ་སྡེ་པ་དག་ཤེས་པ་རང་དང་འདྲ་བ་བསྐྱེད་བྱེད་ཀྱི་དོན་ལྐོག་
ན་མོ་གཟུང་བ་དང་། དོན་དང་འདྲ་བར་སྐྱེས་པའི་ཤེས་པ་འཛིན་པར་འདོད་པ་གཟུང་
འཛིན་རྒྱུ་འབྲས་དུས་མི་མཉམ་པར་འདོད་དོ། །སེམས་ཙམ་པ་ལ་གཉིས་ཡོད་
པའི། རྣམ་བདེན་པ་དག་ནི། སྒོ་ལྔའི་དབང་ཤེས་ཀྱི་སྣང་བ་གཟུགས་སྒྲ་ལ་སོགས་
ནི་དོན་དམ་པར་སྣང་མཁན་སེམས་ཀྱི་ངོ་བོ་ཡིན་ཞིང་། བག་ཆགས་ཀྱི་དབང་གིས་
ཐ་སྙད་དུ་སེམས་ལས་ཕྱི་རོལ་ལྟར་སྣང་བ་ཡིན་ནོ། །ཞེས་འདོད་དོ། །རྣམ་རྫུན་
པ་ནི། སེམས་ནི་ཤེལ་སྒོང་གཡའ་དང་བྲལ་བ་ལྟར། དུས་ཐམས་ཅད་དུ་གཟུང་
འཛིན་གྱི་དྲི་མས་མ་གོས་པའི་མྱོང་བ་གཉིས་མེད་ཀྱི་ངོ་བོར་གནས་ལ་གཟུགས་སྒྲ་
ལ་སོགས་པ་དོན་དུ་སྣང་བ་ནི། བག་ཆགས་ཀྱི་དབང་གིས་སྐ་ཤད་ལ་སོགས་པ་
བཞིན་དུ་མེད་བཞིན་དུ་སྣང་བ་རྫུ་ན་པ་ཡིན་ཏེ། ཡང་དག་པར་ན་ཤེས་པ་དང་ཕྱི་
རོལ་གྱི་དོན་གང་དུ་ཡང་མ་གྲུབ་པར་འདོད་དོ། །དབུ་མ་པ་ནི། གཟུང་འཛིན་ནི་
གཉིས་ཀ་སྒྱུ་མ་དང༌། རྨི་ལམ་ལ་སོགས་པ་བཞིན་དུ་རང་བཞིན་མེད་པར་འདོད་
ལ་དེ་ཡང་སློབ་དཔོན་ལེགས་ལྡན་ནི། ཐ་སྙད་དུ་མདོ་སྡེ་པ་དང་མཐུན་པར་འདོད་
ཅིང་། ཡེ་ཤེས་སྙིང་པོ་དང་། ཞི་བ་འཚོ་ནི། རྣམ་བདེན་པ་དང་མཐུན་པར་བཞེད་ལ།
དཔལ་ལྡན་ཟླ་བ་གྲགས་པ་ནི། འཇིག་རྟེན་ན་ཇི་ལྟར་གྲགས་པ་ལྟར་གྱི་གཟུང་



སུ
ས་བ།
ལུང་ཀུན་ལས་བཏུས་པ།།
འཛིན་གྱི་ཚུལ་ཐ་སྙད་དུ་ཞལ་གྱིས་བཞེས་སོ། །
གཉིས་པ་སེམས་དང་སེམས་བྱུང་ཁྱད་ པར་དུ་དཔྱད་པ་ལ་གསུམ་གྱི་
དང་པོ། རྫ་ས་རྟགས་ཀྱི་དབྱེ་བ་ནི། སྔར་བཤད་པའི་སེམས་བྱུང་དེ་རྣམས་ལ་རྫས་
ཡོད་དུ་བཏགས་ཡོད་དུ་ཞེ་ན། སེམས་བྱུང་ཞེས་ཏེ། དེ་ལ་རྫ་ས་ཡོད་ཉི་ཤུ་པོ་གང་
ཞེ་ན། ཀུན་འགྲོ་ལྔ་དང་ཞེས་པ་ནས་བརྩོན་འགྲུས་སྦྱངས་ཞེས་པའི་བར་ཏེ། དེ་
དག་ནི་གཞན་ལ་མ་ལྟོས་པར་རང་རྐྱ་ཐུབ་པའི་ཕྱིར། རྫས་ཡོད་དོ། །དེ་དག་ལས་
གཞན་པའི་སེམས་བྱུང་ཉི་ཤུ་རྩ་དགུ་ནི་བཏགས་ཡོད་ཡིན་ཏེ། གདགས་གཞི་
གཞན་གྱི་རང་བཞིན་མ་རྟོགས་པར་དེ་དག་གི་མཚན་ཉིད་མི་རྟོགས་པས། རང་རྐྱ་
མི་ཐུབ་པའི་ཕྱིར་རོ། །སྤྱིར་རྫ་ས་ཡོད་དང་བཏགས་ཡོད་ཀྱི་ཚུལ་ལ་རིགས་པས་
དཔྱད་བཟོད་པ་དང་མི་བཟོད་པ་དང་། དོན་བྱེད་ནུས་པ་དང་མི་ནུས་པ་དང་། རང་
རྐྱ་ཐུབ་པ་དང་མི་ཐུབ་པ་རྣམས་སུ་ཡོད་པ་ལས། འདིར་ནི་སྔ་མའོ། །བཏགས་
ཡོད་ལ་ཡང་གནས་སྐབས་ལ་བཏགས་པ་དང༌། ཚོགས་པ་ལ་བཏགས་པ་དང༌།
ཆ་ལས་བཏགས་པ་གསུམ་ལས། འདིར་ཕྱི་མའོ། །གཉིས་པ་གང་ཟག་གང་ལ་
བཏགས་ཚུལ་ནི། སེར་སྣ་ལ་སོགས་པ་གསུམ་ནི། འདོད་ཆགས་ཀྱི་ཆ་ལ་བཏགས་
པ་ཡིན་ནོ། །གནས་སྐབས་ཡིན་ཅེས་པ་མི་ལེགས། གནས་སྐབས་ལ་བཏགས་པ་ནི།
ལྡན་མིན་འདུ་བྱེད་ཡིན་པའོ། །འཁོན་འཛིན་ལ་སོགས་ལྔ་ནི། ཞེ་སྡང་གི་ཆ་ལ་བཏགས་
པ་ཡིན་ཏེ། ཞེ་སྡང་གི་མཚན་ཉིད་ཐུན་མོང་དུ་རྗེས་སུ་འབྲེལ་བའི་ཕྱིར་རོ། །རྒྱུ་
མཚན་འདི་གཞན་ལའང་ཤེས་པར་བྱའོ། །འཆབ་པ་ལ་སོགས་དྲུག་ནི། གཏི་མུག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གི་ཆ་ཡིན་ཅེས་པ་རགས་པ་སྟེ་ཞིབ་མོར་ན། འགྱོད་གཉིད་དགེ་བ་དང་ལུང་མ་
བསྟན་རྣམས་སེམས་པ་དང་། ཤེས་རབ་ཀྱི་ཆར་གཏོགས་སོ། ཁྲེལ་མེད་སོགས་
དྲུག་དུག་གསུམ་སྤྱི་ལ་བཏགས་ཞེས་པ་ཡང་གཞན་བཞི་ལ་རིགས་ཀྱང་། གཡོ་སྒྱུ་
ཞེ་སྡང་གི་ཆར་མི་གཏོགས་ཀྱི་འདོད་ཆགས་དང་གཏི་མུག་གི་ཆར་གཏོགས་སོ། །
བཏང་སྙོམས་བག་ཡོད་མ་ཆགས་པ་དང་། ཞེ་སྡང་མེད་པ་དང་། གཏི་མུག་མེད་པ་སྟེ།
དུག་གསུམ་མེད་པའི་རང་བཞིན་ཡིན། ཅེས་པ་ཡང་། བག་ཡོད་དེ་ལྟར་ཡིན་ཡང་།
བཏང་སྙོམས་སེམས་བྱུང་རྫས་ཡོད་དུ་གཞུང་དུ་བཤད་དོ། །རྣམ་པར་མི་འཚེ་བ་
ཞེ་སྡང་མེད་པའི་ཆ་ཡིན་ལ། གཏི་མུག་མེད་པ་ཤེས་རབ་ཀྱི་ཆའོ། །ལྟ་བ་དང་ཤེས་
བཞིན་མིན་པ་ལོག་པའི་ཤེས་རབ་ཡིན་ལ། རྟོག་དཔྱོད་གཉིས་པོ་ཡང་མ་ནོར་མི་
རྟོགས་པ་ན་སེམས་པ་དང་། རྟོགས་པ་ན་ཤེས་རབ་ཀྱི་ཆའོ། །བརྗོད་པ་ནི། ཉོན་
མོངས་ཀྱི་དམིགས་པ་མ་བརྗེད་པའི་དྲན་པ་ཉོན་མོངས་ཅན་ནོ། །
གསུམ་པ་ས་གང་ན་དུ་ཡོད་དཔྱད་པ་ནི། སེམས་བྱུང་འདི་དག་ས་གང་
ནི་དུ་ཡོད་ཅེ་ན། འདོད་པ་ན་ཐམས་ཅད་པས་བསྡུས་པའི་ཚུལ་དུ་ཡོད་ལ། ཁྲོ་བ་
ནས་འགྱོད་གཉིད་ཀྱི་བར་བསམ་གཏན་དང་པོ་ཡན་ན་མེད་དེ། ཀུན་ནས་མནར་
སེམས་ཀྱི་དམིགས་པ་མེད་པའི་ཕྱིར་ཁོང་ཁྲོ་མེད་པས་དེའི་ཆར་གཏོགས་པའི་ཁྲོ་
བ་ལ་སོགས་མེད་ལ། ཡོ་བྱད་ལ་གཟུང་འཛིན་མེད་པས་སེར་སྣ་མེད་ཅིང་། མི་
དགེ་བ་མེད་པས་ངོ་ཚ་མེད་པ་དང་། ཁྲེལ་མེད་པ་མེད་དོ། །ཏིང་ངེ་འཛིན་དང་
འགལ་བའི་ཕྱིར། འགྱོད་གཉིད་མེད་དེ། བསམ་གཏན་དང་པོའི་དངོས་གཞི་ཁྱད་
A
འ!



ལུང་ཀུན་ལས་བཏུས་པ།
པར་ཅན་ན་རྟོག་པ་ལ་འདོད་ཆགས་དང་བྲལ་བའི་ཕྱིར། རྟོག་པ་མེད་ལ། བསམ་
གཏན་དང་པོ་ན་འཁོར་གྱི་ཀུན་འཛིན་ཡོད་པའི་ཕྱིར་གཡོ་སྒྱུ་ཡོད་དེ། རྟ་ཐུལ་གྱི་
ཚངས་པ་ལ་འབྱུང་བ་ཆེན་པོ་བཞི་གང་དུ་འགག་དྲིས་པ་ན། མ་ཤེས་ཏེ། ཁོ་བོ་ནི་
ཚངས་པའོ། །ཚངས་པ་ཆེན་པོ་ཞེས་འདྲིད་པ་ལ་ཞུགས་སོ་ཞེས་སོ། །གཡོ་སྒྲ་རྟོག་ད
པྱོད་གཉིས་བསམ་གཏན་གཉིས་པར་མེད་དེ། རྟོག་དཔྱོད་ལ་འདོད་ཆགས་དང་
བྲལ་བའི་ཕྱིར་དང་། འཁོར་གྱི་ཀུན་འཛིན་མེད་པའི་ཕྱིར་རོ། །བཞི་པ་ཆོས་གསུམ་
བསྟན་པའི་དགོས་པ་ནི། ཅིའི་ཕྱིར་བཅོམ་ལྡན་འདས་ཀྱིས་གདུལ་བྱ་རྣམས་ལ།
ཕུང་པོ་དང་། ཁམས་དང་། སྐྱེ་མཆེད་གསུམ་གྱི་སྒོ་ནས་ཆོས་བསྟན་ཅེ་ན། འཇིག་
རྟེན་པ་རྣམས་ལ་བདག་ཏུ་འཛིན་པ་རྣམ་པ་གསུམ་སྟེ། རྟག་པ་གཅིག་པུའི་བདག་
ཏུ་འཛིན་པ་དང༌། རྒྱུའི་བདག་ཏུ་འཛིན་པ་དང༌། ཟ་བ་པོའི་བདག་ཏུ་འཛིན་པ་
དང་། དེ་དག་བཟློག་པའི་ཕྱིར། གོ་རིམ་བཞིན་དུ། ཕུང་པོ་དང༌། ཁམས་དང་།
སྐྱེ་མཆེད་རྣམས་བཤད་དོ། །དེ་སྐད་དུ་ཡང་། དབུས་མཐར། གཅིག་དང་རྒྱུ་དང་
ཟ་བ་པོར། །འདི་རྣམས་ལ་ནི་གདག་ཏུ་ལྟ། །ཞེས་བཤད་དོ། །ལུང་ཀུན་ལས
བཏུས་པ་ལས། ཕུང་པོ་དང་ཁམས་དང་སྐྱེ་མཆེད་བཤད་པའི་ལེའུ་སྟེ་དང་པོའི་
འགྲེལ་པའོ། །
གཉིས་པ་ཟག་བཅས་བྱེ་བྲག་ཏུ་བཤད་པ་ལ། འབྲས་བུ་སྡུག་བསྔལ་གྱི་
བདེན་པས་བསྡུས་པ་དང༌། རྒྱུ་ཀུན་འབྱུང་གི་བདེན་པས་བསྡུས་པ་གཉིས་ཀྱི།
དང་པོ་ལ་སྣོད་བཅུད་ཀྱི་འཇིག་རྟེན་བཤད་པ་དང༌། བསྐལ་པ་འཇིག་ཆགས་ཀྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཚུལ་བཤད་པ་གཉིས་ཀྱི། དང་པོ་སྣོད་བཅུད་ཀྱི་འཇིག་རྟེན་བཤད་པ་ལ། ཕྱི་སྣོད་
རྟེན་གྱི་དཀྱིལ་འཁོར། ནང་བཅུད་རྟེན་པའི་རྣམ་གཞག དེ་དག་ཐུན་མོང་གི་ཁྱད་
པར་གསུམ་གྱི། དང་པོ་ལ། རླུང་ཆུ་གསེར་གྱི་ས་གཞི། རི་གླིང་རྒྱ་མཚོའི་ཆགས་
ཚུལ་གྱི་དང་པོ་ནི། སྟོང་གསུམ་གྱི་སྟོང་ཆེན་པོ་འཇིག་རྟེན་གྱི་ཁམས་འདི་འདི་ལྟར་
གནས་པར་འདོད་དེ། འདི་ལྟར་སེམས་ཅན་རྣམས་ཀྱི་ལས་ཀྱི་དབང་གིས། སྣོད་
ཀྱི་འཇིག་རྟེན་གནས་པའི་འོག་ཏུ་རླུང་གི་དཀྱིལ་འཁོར་མངོན་པར་གྲུབ་སྟེ། དེའི་
ཚད་ནི་རྔམས་སུ་དཔག་ཚད་ས་ཡ་དྲུག་འབུམ་དང་མཐའ་བསྐོར་གྱི་རྒྱར་དཔག་
ཚད་གྲངས་མེད་དེ། གྲངས་ཀྱི་གནས་གཞན་དྲུག་ཅུའི་ཐ་མ་ལ་གྲངས་སུ་བྱས་པ་
ཡིན་གྱི་བགྲང་དུ་མེད་པ་ལས་བྱས་པ་ནི་མ་ཡིན་ནོ། །དེ་ཡང་ཚན་པོ་ཆེ་ཆེན་པོའི་
རྡོ་རྗེས་ཀྱང་གཞིག་པར་མི་ནུས་པའི་སྲ་བའོ། །དེའི་སྟེང་དུ་སེམས་ཅན་གྱི་ལས་
ཀྱི་དབང་གིས་སྤྲིན་རྣམས་འདུས་ནས་ཆར་ གྱི་རྒྱུན་བབས་པས་དེ་ ཆུའི་དཀྱིལ་
འཁོར་དུ་གྱུར་ཏེ། དང་པོ་ནི། ཆུ་རྔམས་འབུམ་ཕྲག་བཅུ་གཅིག་དང་ཉི་ཁྲིའོ། །དེ་
ཉིད་སེམས་ཅན་གྱི་ལས་ལས་བྱུང་བའི་རླུང་གི་དཀྲུགས་པས་འོ་མ་སྒོལ་བའི་སྤོས་
མ་ཆགས་པའི་ཚུལ་དུ། སྟེང་གསེར་དུ་གྱུར་རོ། །དེའི་ལྷག་མ་ཆུའི་དཀྱིལ་འཁོར་
གྱི་རྔམས་སུ་འབུམ་ཕྲག་བརྒྱད་ཡོད་ལ། དེའི་ལྷག་མ་གསེར་གྱི་དཀྱིལ་འཁོར་གྱི་
རྔམས་སུ་སུམ་འབུམ་ཉི་ཁྲིའོ། །ཆུ་དང་གསེར་གྱི་དཀྱིལ་འཁོར་གྱི་ཞེང་ལ་དཔག་
ཚད་འབུམ་ཕྲག་བཅུ་གཉིས་དང༌། སྟོང་ཕྲག་གསུམ་དང་། བརྒྱ་ཕྲག་ཕྱེད་དང་ལྔ་
རྣམས་སོ། །ཆུ་གསེར་དེའི་མཐའི་འཁོར་ཡུག་ཏུ་ཞེང་ལ་ཇི་སྙེད་ཡོད་པ་དེ་དག་གི་



ལུང་ཀར་བས་བཏུས་པ།
194
སུམ་འགྱུར་དུ་བརྩིས་ཏེ། དཔག་ཚད་ས་ཡ་ཕྲག་གསུམ་དང་། འབུམ་ཕྲག་དྲུག་དང་།
ཁྲི་སུམ་བརྒྱ་ལྔ་བཅུའོ། །དེ་དག་ཀྱང་མཛོད་དུ། དེ་ལ་སྣོད་ཀྱི་འཇིག་རྟེན་གྱི། །
གནས་པར་འདོད་པའི་འོག་དག་གི །རླུང་གི་དཀྱིལ་འཁོར་རྔམས་སུ་ནི། །ས་ཡ་
དྲུག་འབུམ་གྲངས་མེད་དོ། །ཆུ་རྔམས་འབུམ་ཕྲག་བཅུ་གཅིག་དང་། །སྟོང་ཕྲག་
དག་ནི་ཉི་ཤུའོ། །ཕྱིས་ནི་རྔམས་སུ་འབུམ་ཕྲག་བརྒྱད། །ལྷག་མ་དག་ནི་གསེར་དུ་
འགྱུར། །ཆུ་དང་གསེར་གྱི་དཀྱིལ་འཁོར་གྱི། །ཐད་ཀར་འབུམ་ཕྲག་བཅུ་གཉིས་
དང༌། །སྟོང་ཕྲག་གསུམ་དང་བརྒྱ་ཕྲག་ནི། །ཕྱེད་དང་ལྔ་རྣམས་ཁོ་ནའོ། །འཁོར་
ཡུག་ཏུ་ནི་སུམ་འགྱུར་རོ། །ཞེས་བཤད་པ་ལྟར་རོ། །གཉིས་པ་བརྟེན་པ་རི་གླིང་
མཚོ་གསུམ་གྱི་དབྱིབས་དང་ཚད་ནི། གསེར་གྱི་དཀྱིལ་འཁོར་གྱི་སྟེང་དུ་རི་རབ་
གསེར་གྱི་རི་བདུན། འཁོར་ཡུག་གི་རི་དང་བཅས་པ་རི་དགུ་གནས་ཏེ། དེ་ཡང་
དབུས་ན་རི་རབ་དང་། དེ་ལ་གསེར་གྱི་རི་བདུན་གྱི་ལྕགས་ཆུང་བདུན་སོག་ག་
ལྟར་བསྐོར་ནས་གནས་ཤིང་། དེ་དག་གི་ཕྱི་རོལ་རྒྱ་མཚོ་དང་བཅས་པའི་མཐའ་
ཁོར་ཡུག་གི་རིས་བསྐོར་རོ། །གསེར་གྱི་རི་བདུན་ཁོར་ཡུག་གི་རི་དང་བཅས་པའི་
བར་ན། ནང་རོལ་པའི་མཚོ་བདུན་ཕྱིའི་རྒྱ་མཚོ་དང་། རྒྱ་མཚོ་བརྒྱད་ཡོད་ཅིང་།
ཕྱིའི་རྒྱ་མཚོའི་ཕྱོགས་བཞི་ན། གླིང་བཞི་གླིང་ཕྲན་བརྒྱད་དེ། གླིང་བཅུ་གཉིས་
གྲོང་ཆུང་གི་ཚུལ་དུ་བསྐོར་ཏེ་གནས་སོ། །རི་དགུ་པོ་དེ་དག་གི་རྒྱུ་ནི་གང་། ཚད་
ཅི་ཙམ་ཞེ་ན། ལྷུན་པོ་ནི། ཕྱོགས་བཞི་པོ་བྱང་དང་ཤར་དང་ལྷོ་དང་ནུབ་རྣམས་
རིམ་པ་བཞིན་དུ། རིན་པོ་ཆེ་གསེར་དང་། དངུལ་དང༌། བཻ་ཌཱུརྱ་དང༌། ཤེལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
བཞིའི་རང་བཞིན་ལས་གྲུབ་པའོ། །རི་རབ་ཀྱི་ངོས་རིན་པོ་ཆེ་གང་ཡིན་པ་དེའི་མཐུ་
ནུས་དེའི་ངོས་ཀྱི་ནམ་མཁར་ཡང་དེའི་མདོག་ཏུ་སྣང་སྟེ། འཛམ་བུ་གླིང་གི་ལོགས་
བཻ་ཌཱུརྱ་ཡིན་པས་དེའི་འོད་ཀྱིས་ནམ་མཁའི་མདོག་སྔོན་པོར་སྣང་ངོ་ཞེས་ཟེར་རོ། །
ཚད་ནི་གསེར་གྱི་སྟེང་ན་ཆུ་ཡོད་པའི་ནང་དུ་སྨད་ཀྱི་ཚད་དཔག་ཚད་བརྒྱད་ཁྲི་
ནུབ་ཅིང་། ཆུའི་མཚམས་ཀྱི་སྟེང་དུ་ཡང་དཔག་ཚད་བརྒྱད་ཁྲི་ཡོད་ཅིང་། ངོས་ལ་
དཔག་ཚད་བརྒྱད་ཁྲི་རེ་གྲུ་བཞིར་གནས་སོ། །རི་རབ་ཀྱི་ཆུ་མཚམས་ཡན་ཆད་ཀྱི་
ངོས་ལ་བང་རིམ་བཞི་ཡོད་ཅིང༌། བང་རིམ་འོག་མ་ནས་དེའི་སྟེང་མའི་བར་གྱི་ཐག་
ནི་དཔག་ཚད་སྟོང་ཕྲག་བཅུ་བཅུ་རེ་ཡོད་དེ། དེས་ན་རི་རབ་ཀྱི་ཆུ་མཚམས་ཡན་
གྱི་ཕྱེད་མན་ཆད་ལ་རྫོགས་སོ། །བང་རིམ་དེ་དག་གི་ཞེང་དུ་དང་པོར་དཔག་ཚད་
སྟོང་ཕྲག་བཅུ་དྲུག གཉིས་པར་བརྒྱད། གསུམ་པར་བཞི། བཞི་པར་གཉིས་
རྣམས་རི་རབ་ཀྱི་སྙིང་པོ་ལས་ཕྱི་རོལ་ཏུ་འཕགས་ཏེ་གནས་སོ། །གནས་ཚུལ་ནི་
ཕྱིར་འཕྱར་རམ། ཡང་ན་མཆོད་རྟེན་གྱི་ཚུལ་དུ་ཞུམ་སྟེ་གནས་སོ་ཟེར་ཏེ། སྔ་མ་
ཡིན་གྱི་ཕྱི་མ་བཤད་པ་མེད་དོ། །རི་དང་པོ་བདུན་ནི་གསེར་གྱི་རང་བཞིན་ཡིན་ལ།
ཕྱི་མ་ཁོར་ཡུག་གི་རི་ནི་ལྕགས་སོ། །རི་དང་པོ་བདུན་གྱི་མིང་ནི་ནང་མ་གཉའ་ཤིང་
འཛིན་ཞེས་སོགས་ཏེ་གོ་སླའོ། །གླིང་བཅུ་གཉིས་རི་དགུ་པོ་དང་བཅས་པ་ཐམས་
ཅད། གསེར་གྱི་ས་གཞི་ཡན་ཆད་ཕྱིའི་རྒྱ་མཚོའི་ནང་དུ་དཔག་ཚད་བརྒྱད་ཁྲི་རེ་
ནུབ་པར་མཉམ་ཞིང་གླིང་བཅུ་གཉིས་པོ་ཆུའི་སྟེང་དུ་འབྲས་བུའི་ཕུང་པོ་ལྟར་རྩ་
བ་རྒྱ་ཆེར་བརྟན་ཞིང་། རྩེ་མོ་ཟླུམ་པོ་ཆུང་བའི་ཚུལ་དུ་ཡོད་དོ། །དེ་རྣམས་ཀྱི་ཚད་ནི།



ལུང་ཀུན་ལས་བཏུས་པ། །
གཉའ་ཤིང་འཛིན་གྱི་ཆུ་མཚམས་ཡན་གྱི་རྔམས་སུ་ནི་དཔག་ཚད་བཞི་ཁྲིས་མཐོ་སྟེ།
ལྷུན་པོའི་ཕྱེད་དོ། །རི་བདུན་ཁོར་ཡུག་དང་བཅས་པ་བརྒྱད་པོ་སྔ་མ་སྔ་མ་ལས་ཕྱི་
མ་ཕྱི་མ་འཕངས་ཏེ་རྔམས་སུ། ཕྱེད་ཕྱེད་བྲི་སྟེ། གཉའ་ཤིང་འཛིན་གྱི་ཕྱེད་ནི་
གཤོལ་མདའ་འཛིན་ཡིན་པས་དཔག་ཚད་ཉི་ཁྲིའོ། །དེ་བཞིན་དུ་མུ་ཁྱུད་འཛིན་གྱི་
ཕྱེད་ནི། ཁོར་ཡུག་ཡིན་པས་དཔག་ཚད་སུམ་བརྒྱ་ཕྱེད་དང་བཅུ་གསུམ་ཡིན་ནོ། །
ཞེས་པའི་བར་དུ་ཤེས་པར་བྱའོ། །རི་བརྒྱད་པོ་དེ་དག་གི་ཞེང་ཡང་རང་རང་གི་ཆུ་
མཚམས་ཡན་གྱི་འཕངས་དང་ཚད་མཉམ་པར་ཤེས་པར་བྱའོ། །དེས་ན་ལྕགས་
རིའི་ཞེང་དུ་དཔག་ཚད་སུམ་བརྒྱ་ཕྱེད་དང་བཅུ་གསུམ་མོ། །དེ་ལ་རྒྱ་མཚོ་རྣམས་
ཅི་ལྟ་བུ་ཞེ་ན། གསེར་གྱི་རི་བདུན་གྱི་བར་བདུན་ནི་རོལ་པའི་མཚོ་བདུན་ཞེས་
བྱའོ། །མཚོ་བདུན་པོ་དེ་རྣམས་ནི། ཞེང་ཡང་རི་རབ་ནས་རྣ་འདུད་ཀྱི་བར་གྱི་རི་
རྣམས་ཀྱི་ཞེང་དང་མཉམ་སྟེ་དེས་ན་རོལ་མཚོ་ནང་མའི་ཁ་མཚོན་ནི་རི་རབ་ཀྱི་
ཞེང་དང་མཉམ་པས། སྟོང་ཕྲག་བརྒྱད་ཅུ་ཡིན་ལ་དེ་ལ་ནི་ནང་གི་རྒྱ་མཚོ་ཞེས་བྱ་ལ།
རོལ་མཚོ་བདུན་པའི་ཁ་མཚོན་ནི་རི་རྣ་འདུད་དང་མཉམ་པས། དཔག་ཚད་སྟོང་
གཉིས་བརྒྱ་ལྔ་བཅུའོ། །ཞེས་པའི་བར་དུ་བརྩིའོ། །རི་མུ་ཁྱུད་འཛིན་ནས་ཁོར་ཡུག་གི་
རིའི་བར་ནི། ཕྱིའི་རྒྱ་མཚོ་ཆེན་པོ་ཡིན་ལ་དེའི་ཁ་མཚོན་དུ་དཔག་ཚད་འབུམ་ཕྲག་
གསུམ་དང་སྟོང་ཕྲག་ཉི་ཤུ་རྩ་གཉིས་སོ། །རོལ་མཚོ་རྣམས་ཀྱི་ཆུ་ནི་ཡན་ལག་
བརྒྱད་དང་ལྡན་ཏེ། འདི་ལྟར་བསིལ་བ་དང༌། ཞིམ་པ་དང་། ཡང་བ་དང་། འཇམ་
པ་དང༌། དྭངས་པ་དང་། དྲི་ང་བ་མེད་པ་དང་། འཐུང་ན་མགྲིན་པ་ལ་མི་གནོད་པ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང༌། ལྟེ་བ་ལ་མི་གནོད་པའོ། །ཕྱིའི་རྒྱ་མཚོ་ཆེན་པོའི་རོ་ནི། བ་ཚའི་རོ་ཅན་སྲོག་
ཆགས་དང་རིན་པོ་ཆེའི་རིགས་དུ་མ་དང་ལྡན་པའོ། །ད་ནི་གླིང་རྣམས་ཀྱི་ཚད་དང་
དབྱིབས་ལ་སོགས་པ་བཤད་པར་བྱ་སྟེ། གླིང་འདི་ལ་ལྟོས་པའི་རི་རབ་ཀྱི་ལྷོ་ན་
ཡོད་པས་ལྷོ་ཕྱོགས། ཤིང་འཛམ་བུས་མཚོན་པའི་གླིང་ཡིན་པས་ན་འཛམ་བུའི་
གླིང་། དེའི་ངོས་རིང་བ་གསུམ་གྱི་རེ་རེ་ལ་དཔག་ཚད་སྟོང་ཕྲག་གཉིས་གཉིས་
ཡོད་དོ། །དེ་ཡང་ཤིང་རྟའི་དབྱིབས་སུ་གནས་སོ། །དེའི་ངོས་ཐུང་བ་གཅིག་ལ་
དཔག་ཚད་ཕྱེད་པའོ། །གླིང་དེའི་དབུས་གསེར་གྱི་ས་གཞི་ལ། གང་དུ་བྱང་ཆུབ་
སེམས་དཔའ་བཞུགས་ནས་རྡོ་རྗེ་ལྟ་བུའི་ཏིང་ངེ་འཛིན་བསྐྱེད་པར་མཛད་པ་རྡོ་
རྗེའི་གདན་མངོན་པར་གྲུབ་སྟེ། དེའི་ཡུལ་ས་ཕྱོགས་གཞན་གྱིས་བཟོད་པར་མི་
ནུས་སོ། །ཤར་གྱི་ལུས་འཕགས་གླིང་ནི། དབྱིབས་ཟླ་གམ་འདྲ་བ། ངོས་གསུམ་
གླིང་འདི་དང་འདྲ་བར་སྟོང་ཕྲག་གཉིས་གཉིས་ཡོད་ལ། ངོས་གཅིག་ལ་དཔག་
ཚད་སུམ་བརྒྱ་ལྔ་བཅུའོ། །ལུས་བཟང་ཞིང་ཁྱད་པར་དུ་འཕགས་པས་ན་ལུས་འཕགས་
ཞེས་བྱའོ། །བ་གླང་སྤྱོད་ཀྱི་གླིང་གི་དབྱིབས་ནི་ཀུན་ལ་ཟླུམ་པོ་སྟེ། དབུས་ཀྱི་ཞེང་
ལ་དཔག་ཚད་སྟོང་ཕྲག་ཕྱེད་དང་གསུམ་དང༌། ཁོར་ཡུག་དུ་དེ་སུམ་འགྱུར་(དཔྱད། །
ཏེ༑ དཔག་ཚད་སྟོང་ཕྲག་ཕྱེད་དང་བརྒྱད་དོ། །ནོར་བུ་དང་བ་ལང་ལོངས་སྤྱོད་
བྱེད་པས་བ་ལང་སྤྱོད་དོ། །སྒྲ་མི་སྙན་ནི། ཁོར་ཡུག་ཏུ་དཔག་ཚད་སྟོང་ཕྲག་
བརྒྱད་དེ། དེ་ཡང་གྲུ་བཞིར་གནས་ཤིང་། ཕྱོགས་རེ་ལ་སྟོང་ཕྲག་གཉིས་རེར་
མཉམ་མོ། །སྐད་ངན་པ་འབྱིན་པའམ། འཆི་བའི་ཚེ་སྒྲ་མི་སྙན་པ་འབྱུང་སྟེ་འཆི་



ལུང་ཀུན་ལས་བཏུས་པ།
བས་སྒྲ་མི་སྙན་ནོ། །དེ་དག་ནི་མཛོད་དུ། འཛམ་བུ་གླིང་གི་ངོས་གསུམ་སྟེ། །སྟོང་
ཕྲག་གཉིས་གཉིས་ཤིང་ལྟའི་དབྱིབས། །གཅིག་ལ་དཔག་ཚད་ཕྱེད་དང་བཞི། །
ཤར་གྱི་ལུས་འཕགས་ཟླ་གམ་འདྲ། །ངོས་གསུམ་འདི་དང་འདྲ་བ་ལ། །དཔག་
ཚད་སུམ་བརྒྱ་ལྔ་བཅུའོ། །བ་ལང་སྤྱོད་ནི་ཟླུམ་པོ་སྟེ། །སྟོང་ཕྲག་ཕྱེད་དང་བརྒྱད་
ཡིན་ནོ། །དེ་དབུས་སྟོང་ཕྲག་ཕྱེད་དང་གསུམ། །སྒྲ་མི་སྙན་བརྒྱད་གྲུ་བཞིར་
མཉམ། །ཞེས་བཤད་པ་ལྟར་རོ། །གླིང་བཞི་པོ་དེ་དག་གི་བར་གྱི་གླིང་བརྒྱད་ནི།
ལུས་དང་ལུས་འཕགས་ནི་ཤར་གྱིའོ། །སྒྲ་མི་སྙན་དང་། སྒྲ་མི་སྙན་གྱི་ཟླ་ནི་བྱང་
གིའོ། །རྔ་ཡབ་དང་རྔ་ཡབ་གཞན་ནི་ལྷོའོ། །གཡོ་ལྡན་དང་ལམ་མཆོག་འགྲོ་ནི་
ནུབ་ཀྱིའོ། །དེ་དག་ཀུན་ན་མི་གནས་ཤིང་། ཁ་ཅིག་རྔ་ཡབ་དང་རྔ་ཡབ་གཞན་ན་
སྲིན་པོ་གནས་ཞེས་ཟེར་རོ། །གླིང་འདིའི་ཁྱད་པར་ནི། འཛམ་བུའི་གླིང་འདི་ནས།
བྱང་དུ་ནི་རི་ནག་པོ་དགུ་འདས་པ་ན་ཁ་བའི་རི་ཡོད་ལ། དེའི་ཕ་རོལ་ན། མཚོ་མ་
དྲོས་པ་ཞེས་བྱ་བ། ཆུར་དཔག་ཚད་ལྔ་བཅུ་པ་ཞེང་དུ་ཡང་དེ་ཙམ་ཡོད་པ། ཡན་
ལག་བརྒྱད་དང་ལྡན་པའི་ཆུས་གང་བ། དེ་ཉིད་ཀྱི་འགྲམ་ན་ཤིང་འཛམ་བུ་ཞེས་
པའི་སྒྲ་འབྱིན་པ་ཡོད་དོ། །དེའི་དབང་གིས་གླིང་འདི་ལ་ཡང་། འཛམ་བུའི་གླིང་
ཞེས་གྲགས་སོ། །དེ་ལས་ཆུ་བོ་ཆེན་པོ་བཞི་འབབ་སྟེ། གངྒཱ་ནི་ཤར་དུའོ། །སིནྡྷུ་
ནི་ལྷོར་རོ། །པཀྵ་ནི་ནུབ་ཏུའོ། །སི་ཏཱ་ནི་བྱང་དུའོ། །དེ་དག་ཀྱང་གོ་རིམ་བཞིན་དུ་
གླང་ཆེན་དང༌། ཁུ་མཆོག་དང་། རྟ་དང་། སེང་གེའི་ཁ་ནས་འབབ་ཅིང་། དངུལ་
དང༌། བཻ་ཌཱུརྱ་དང༌། ཤེལ་དང་། གསེར་གྱི་བྱེ་མ་འདྲེན་ཅིང༌། ཆུ་བྲན་ལྔ་བརྒྱ་རེ་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང་བཅས་ཏེ། མ་དྲོས་པ་ལ་བསྐོར་བ་བདུན་བདུན་བྱས་ནས་སླར་ཡང་ཕྱོགས་
བཞིའི་རྒྱ་མཚོ་ཆེན་པོར་འབབ་བོ། །དེའི་བྱང་ན་རི་སྤོས་ཀྱི་ངད་ལྡན་པ་ཞེས་བྱ་བ་
ཡོད་དོ། །
གཉིས་པ་ནང་བཅུད་རྟེན་པའི་རྣམ་གཞག་བཤད་པ་ལའང༌། ངན་སོང་
གི་གནས་གཞན་བཤད་པ། མཐོ་རིས་ཀྱི་གནས་གཞན་བཤད་པ་གཉིས་ཀྱི་དང་
པོ་ལ། དམྱལ་བའི་འཇིག་རྟེན། དུད་འགྲོ། ཡི་དྭགས་ཀྱི་འཇིག་རྟེན་གསུམ་ལས།
དང་པོ་ཚ་དམྱལ་བརྒྱད་ཉེ་འཁོར་དང་བཅས་པ། གྲང་དམྱལ་བརྒྱད་ཉེ་ཚེ་བ་དང་
བཅས་པ་གཉིས་སོ། །དང་པོ་ནི། དམྱལ་བ་རྣམས་ནི་ཕྱོགས་གང་ན་ཡོད། ཚད་ཅི་
ཙམ་ཞེ་ན། འཛམ་བུའི་གླིང་འདིའི་འོག་དཔག་ཚད་སྟོང་ཕྲག་ཉི་ཤུ་ན་མནར་མེད་
པའི་སེམས་ཅན་དམྱལ་བ་ཆེན་པོ་ཡི་གནས་ཡོད་དེ། དེ་ནི། སྡུག་བསྔལ་མྱོང་བ་
ལ་བར་དང་མཚམས་མེད་པའི་ཕྱིར་མནར་མེད་པ་ཞེས་བྱའོ། །དེའི་ཆུ་དང་ཞེང་དུ་
དཔག་ཚད་སྟོང་ཕྲག་ཉི་ཤུར་ཡོད་དོ། །མནར་མེད་དེའི་སྟེང་ན་ཚ་བའི་སེམས་ཅན་
དམྱལ་བ་ཆེན་པོ་བདུན་ཡས་རིམ་གྱིས་ཡོད་དེ། འདི་ལྟར་ཕན་ཚུན་མཚོན་གྱིས་
བཏབ་པས་བརྒྱལ་ཏེ་ས་ལ་འགྱེལ་བ་ན། ཡང་ཁྱེད་རྣམས་སོས་པར་གྱུར་ཅིག ཅེས་
པའི་སྒྲ་བྱུང་བས་ཡང་ལངས་ཏེ། སྔ་མ་ཁོ་ན་བཞིན་དུ་སྡུག་བསྔལ་འབྱུང་བ་མྱོང་
བས་ཡང་སོས་ཞེས་བྱ་བ་དང་། དེའི་འོག་ཏུ་དམྱལ་སྲུང་རྣམས་ཀྱིས་ལུས་ལ་ཐིག་
ནག་པོ་བཏབ་པས་གཤོག་པས་ཐིག་ནག་ཅེས་བྱ་བ་དང་། དམྱལ་སྲུང་རྣམས་ཀྱིས་
ལྕགས་ཀྱི་རི་ར་དང་ལུག་གི་གདོང་པ་འདྲ་བའི་བར་དུ་གཅར་ནས། ཕན་ཚུན་འཇོམས་
（s }



ལུར་ཀུན་ལ་ས་བཏུས་པ།
པས་བསྡུས་འཇོམས་ཞེས་བྱ་བ་དང༌། ལྕགས་ཁང་སྒོ་མེད་པ་མེ་འབར་བའི་ནང་
དུ་བཅུག་ནས་ཆོ་ངེས་འདེབས་པས་ངུ་འབོད་ཅེས་བྱ་བ་དང༌། ལྕགས་ཁང་དེ་ལྟ་
བུ་ཉིས་སྦྲགས་ཀྱི་ནང་དུ་ཞུགས་པས་ན་ངུ་འབོད་ཆེན་པོ་དང་། ལྕགས་ཀྱི་གསལ་
ཤིང་མེ་འབར་བས་འཕོང་ནས་ཕུག་སྟེ་སྤྱི་བོར་ཕུག་པས་ཁ་སྣ་སོགས་ནས་མེ་ལྕེ་
འབར་བས་ཚ་བ་ཞེས་བྱ་བ་དང༌། གསལ་ཤིང་རྩེ་གསུམ་པས་ཕུག་སྟེ་ཕྲག་པ་
གཉིས་མགོ་བོ་དང་བཅས་པ་ནས་ཕྱུང་སྟེ། ཁ་སྣ་བ་སྤུའི་བུ་ག་དང་བཅས་པ་ནས་
མེ་ལྕེ་ལྷབ་ལྷབ་འབར་བ་རབ་ཏུ་ཚ་བ་ཞེས་བྱ་བ་རྣམས་སོ། །དམྱལ་བ་ཆེན་པོ་
བརྒྱད་པོ་ཀུན་ལ་སྡུག་བསྔལ་ལྷག་པ་བཅུ་དྲུག་རེ་ཡོད་དེ། འདི་ལྟར་དེ་དག་གི་
ཕྱོགས་བཞིའི་སྒོ་རེ་རེ་ན་ལྷག་པ་བཞི་བཞི་ཡོད་དེ། དང་པོར། མེ་མ་མུར་པུས་
ནུབ་ཙམ་ཡོད་ཅིང་། དེ་ལ་སེམས་ཅན་དེ་དག་གི་རྐང་པ་འདེག་འཇོག་གིས་ཤ་སྐྱེ་
འཇིག་བྱེད་དོ། །དེའི་ཕ་རོལ་ན་ལོ་མ་རལ་གྲི་ལྟ་བུའི་ནགས་ཚལ་ཡོད་དེ། དེ་
རྒལ་བ་ན་རོ་མྱགས་ཕྱི་སའི་འདམ་ཡོད་ཅིང་། དེ་ལ་འབོགས་པ་ན་དེའི་ནང་ན་
ཡོད་པའི་འབུ་མཆུ་རྣོན་གྱིས་སེམས་ཅན་དེ་དག་གི་རྐྱང་གི་བར་དུ་འབིགས་སོ། །
དེ་རྒལ་ནས་སྤ་གྲིས་གཏམས་པའི་ལམ་ཡོད་དེ། དེ་ལ་འགྲོ་བ་ན་རྐང་པ་འདེག་
འཇོག་གི་ཤ་སྐྱེ་འཇིག་བྱེད་དོ། །དེའི་ཕ་རོལ་ན་ལོ་མ་རལ་གྲི་ལྟ་བུའི་ནགས་ཚལ་
ཡོད་པས། དེར་འཁོད་པ་ན། ལོ་མ་རལ་གྲི་ལྟ་བུ་དག་ལྷུང་བས་ཡན་ལག་དང་
ཉིང་ལག་གཅོད་པར་བྱེད་དོ། །དེའི་ཕ་རོལ་ན་ལྕགས་ཀྱི་ཤལ་མ་རིའི་ནགས་ཚེར་
མརྣོན་པོ་སོར་བཅུ་དྲུག་པ་ཡོད་ཅིང་། དེ་ལ་སེམས་ཅན་དེ་དག་འབབ་འཛེག་བྱེད་པ་ན།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལུས་གཤག་ཅིང་ཁྲོ་ལྕགས་ཀྱི་མཆུ་ཅན་ གྱིས་ མིག་དག་ཕྱུང་ནས་ཟ་བར་བྱེད།
གསུམ་པོ་དེ་དག་མཚོན་ཆར་འདྲ་བའི་ཕྱིར་ལྷག་པ་གཅིག་ཏུ་བྱའོ། །དེའི་ཕ་རོལ་
ཐལ་ཚན་གྱི་ཆུ་བོ་རབ་མེད་ཀྱི་འགྱུར་བྱེད་ཀྱི་ཆུས་གང་བ་ཡོད་དེ། དེར་སེམས་
ཅན་དེ་དག་ལྷུང་བ་ན་ངོས་གཉིས་ནས་སྐྱེས་བུ་ལག་ན་དབྱུག་པ་སོགས་ཐོགས་
པས་བསྲུང་ནས་ཕྱིར་དབྱུང་དུ་མི་སྟེར་རོ། །དེ་དག་གི་སེམས་ཅན་དམྱལ་བ་ཆེན་
པོ་རྣམས་འབོད་བཞིན་དུ་བསྐོར་ཏེ། འདི་དག་ཕྱོགས་བཞིའི་བྱེ་བྲག་གིས་ལྷག་པ་
བཅུ་དྲུག་ཏུ་འགྱུར་རོ། །དང་པོ་སེམས་ཅན་དམྱལ་བ་ཆེན་པོ་རྣམས་སུ་གནོད་པ་
བྱས་ནས། ཡང་འདིར་གནོད་པ་བྱེད་པས་ལྷག་པ་ཞེས་བྱའོ། །གཉིས་པ་ནི། ཚ་
བའི་དམྱལ་བ་དེ་དག་གི་ཐད་ཀར་གྲང་བའི་དམྱལ་བ་བརྒྱད་ཡོད་དེ། གྲང་ནས་
ལུས་ཆུ་བུར་བྱུང་བ་ལྟར་འཁུམས་པས་ཆུ་བུར་ཅན་དང༌། དེ་ལས་ཐར་ཏེ་ཆུ་བུར་
རྡོལ་བ་ལྟར་འཁུམས་པ་ཆུ་བུར་རྡོལ་བ་ཅན། གྲང་བས་ཉེན་པས་སོ་ཐམ་ཐམ་པ་
དང་། ངག་ཏུ་ཨ་ཆུ་ཞེས་ཟེར་བ་དང༌། ཀྱི་ཧུད་ཟེར་བ་དང་། པགས་པའི་ཁ་དོག་སྔོན་
པོར་འགྱུར་ཏེ། ཁ་ལྔའམ་དྲུག་ཏུ་གྱེས་པ་ཨུཏྤལ་ལྟར་གས་པ་དང་། སྔོན་པོ་ལས་
ཐལ་ཏེ་པགས་པའི་མདོག་དམར་པོར་གྱུར་ཅིང་ཁ་བརྒྱད་དམ་བཅུ་དྲུག་ཏུ་གས་པ་
པད་མ་ལྟར་གས་པ་དང༌། པགས་པ་ཆེར་དམར་ཞིང་ཁ་བརྒྱའམ། དེ་ལས་ལྷག་
པར་གས་པ་ནི། པད་མ་ལྟར་ཆེར་གས་པའོ། །ཉི་ཚེ་བའི་སེམས་ཅན་དམྱལ་བ་ནི་
འཛམ་བུའི་གླིང་གི་གྲོང་ཁྱེར་རྒྱལ་པོའི་ཁབ་དང༌། རྒྱ་མཚོའི་འགྲམ་དང་། མྱ་ངམ་
གྱི་ཐང་ལ་སོགས་པ་ཡོད་དེ། འཕགས་པ་དགེ་འདུན་སྲུངས་དང་། གྲོ་བཞིན་སྐྱེས་



ལུང་ཀུན་ལས་བཏུས་པ།
ཀྱི་རྟོགས་པ་བརྗོད་པ་ལས་བྱུང་བ་བཞིན་ཏེ། ལུང་ལས་ཚེ་དང་ལྡན་པ་གྲོ་བཞིན་
སྐྱེས་རྒྱ་མཚོའི་འགྲམ་དུ་ལམ་ནོར་ཏེ་མྱ་ངམ་གྱི་ཐང་ལ་འཁྱམས་ནས་རིམ་གྱིས་
སོང་བ་ན། སེམས་ཅན་གཅིག་མཚན་མོ་གཞལ་མེད་ཁང་བཟང་པོའི་ནང་དུ་ལྷ་
མིའི་ལོངས་སྤྱོད་ཕུན་སུམ་ཚོགས་པ་དང་ལྡན་པའི་བདེ་བ་མྱོང་། ནམ་ལངས་པ་
དང་གཞལ་མེད་ཁང་མི་སྣང་བར་གྱུར་ཅིང༌། ལུས་ས་ལ་ལྷུང་ནས་གཅན་གཟན་
འཇིགས་སུ་རུང་བས་ཟ་ཞིང་དཔག་ཏུ་མེད་པའི་སྡུག་བསྔལ་ཆེན་པོ་ཉི་མ་མ་ནུབ་
བར་ལ་མྱོང་ནས་ཡང་མཚན་མོ་ལྷའི་དཔལ་འབྱོར་མྱོང་བར་མཐོང་ནས། གྲོ་བཞིན་
སྐྱེས་ཀྱིས་འདི་ལྟ་བུ་ཅི་ལས་བྱུང་དྲིས་པས། ཉིན་པར་གཞན་གྱི་སྲོག་བཅད་ཅིང་། །
མཚན་མོ་ཚུལ་ཁྲིམས་ཡོན་ཏན་ལྡན། །ལས་དེའི་འབྲས་བུ་བཟང་པོ་དང་། །སྡིག་
ཏོ་འདི་ནི་མྱོང་བ་ཡིན། །ཞེས་དང་། དེ་ནས་རིམ་གྱིས་ཕྱིན་པ་དང༌། ཉིན་མོ་སྔ་མ་
ལྟར་ལྷའི་དཔལ་འབྱོར་སོགས་དང་ལྡན་ལ། མཚན་མོ་སྲིན་པོའི་བུད་མེད་ཆེན་མོ་
ཞིག་གིས་ཀུན་ནས་བཀྲིས་ནས་མགོ་ནས་རིམ་གྱིས་ཟོས་པས་མི་ཟད་པའི་སྡུག་
བསྔལ་མྱོང་བ་ཡང་ཉིན་པར་ལྷའི་བདེ་བ་མྱོང་བ་མཐོང་ནས་སྔ་མ་ལྟར་དྲིས་པས།
མཚན་མོ་བྱི་པོ་བྱེད་ལ་ཆགས། །ཉིན་པར་ཚུལ་ཁྲིམས་ཡོན་ཏན་ལྡན། །ལས་དེའི་
འབྲས་བུ་བཟང་པོ་དང༌། །སྡིག་ཏོ་འདི་ནི་མྱོང་བ་ཡིན། །ཞེས་སྨྲས་ཏེ། དེ་ལྟ་བུ་ལ་
སོགས་པའོ། །གཉིས་པ་དུད་འགྲོའི་འཇིག་རྟེན་བཤད་པ་ནི། དུད་འགྲོའི་གནས་
ཆེན་པོ་ནི། ཕྱིའི་རྒྱ་མཚོ་ཡིན་ལ། དེར་ཀླུ་ཆེན་བརྒྱད་པོ་དགའ་བོ་དང༌། ཉེ་དགའ་
དང༌། བཏང་ཞིང་དང་། བཏང་བཟུང་དང་། གཟི་ཅན་དང་། ནག་པོ་ཆེན་པོ་དང༌།
(53



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཡུལ་འཁོར་སྲུང་དང་། ཨེ་ལའི་འདབ་མ་རྣམས་ཀྱང་གནས་ཤིང༌། ནང་གི་རྒྱ་མཚོ་
རོལ་པའི་མཚོ་བདུན་དག་ནའང་གནས་སོ། །ཀླུ་དང་དུད་འགྲོ་ཁ་ཐོར་བ་ནི། ལྷ་
དང་མིའི་ཡུལ་ལ་སོགས་པ་ཐམས་ཅད་ན་གནས་སོ། །གསུམ་པ་ཡི་དྭགས་ཀྱི་འཇིག་
རྟེན་བཤད་པ་ནི། ཡི་དྭགས་ཀྱི་གནས་ནི་ཡུལ་དབུས་རྒྱལ་པོའི་ཁབ་ཀྱི་དཔག་
ཚད་ལྔ་བརྒྱའི་འོག་ན། ཡི་དྭགས་ཀྱི་རྒྱལ་པོ་གཤིན་རྗེ་ཆོས་ཀྱི་རྒྱལ་པོའི་ཕོ་བྲང་
གནས་ཏེ། དེ་ནི་ལྷའི་དཔལ་འབྱོར་ཉམས་སུ་མྱོང་བ་རྫུ་འཕྲུལ་ཆེན་པོ་དང་ལྡན་ཏེ།
སེམས་ཅན་རྣམས་ལ་དགེ་བ་དང་། མི་དགེ་བའི་ལས་ཀྱི་འབྲས་བུ་ཕྱིན་ཅི་མ་ལོག་
པར་སྟོན་པར་བྱེད་པས་ཕན་འདོགས་པ་ཡིན་ནོ་ཞེས་བཤད་དོ། །ནམ་མཁའ་དང་
ས་གཞི་ལ་རྒྱུ་བའི་ཡི་དྭགས་ཀྱི་རིགས་སུ་གཏོགས་པ་གཞན་རྣམས་ནི། གནས་མ་
ངེས་པར་གནས་ཤིང་རང་རང་གི་ལས་འབྲས་ལ་སྤྱོད་པ་དག་ནི་ཁ་ཐོར་བ་ཞེས་
བྱའོ། །
གཉིས་པ་མཐོ་རིས་བཤད་པ་ལ་གསུམ། ཉི་ཟླའི་ཚད་འཆར་ནུབ་དང་
བཅས་པ། འདོད་ལྷ་ལྷ་མིན་དང་བཅས་པ། གཟུགས་ཁམས་གཟུགས་མེད་ཁམས་
དང་བཅས་པའོ། །དང་པོ་ནི། ཉི་ཟླ་དག་ཐག་ཅི་ཙམ་ནས་རྒྱུ་ཞིང་ཚད་ཀྱང་ཅི་
ཙམ་ཞེ་ན། ཉི་ཟླ་ནི་ལྷུན་པོའི་ཕྱེད་རི་གཉའ་ཤིང་འཛིན་གྱི་རྩེ་ནས་རྒྱུ་སྟེ་འདི་ནས་
དཔག་ཚད་བཞི་ཁྲིའོ། །ཟླ་བའི་ཚད་ནི་ཞེང་དུ་དཔག་ཚད་ལྔ་བཅུ་ཡིན་ལ། མཐའ་
སྐོར་དུ་སུམ་འགྱུར་རོ། །ཆུ་ཤེལ་གྱི་རང་བཞིན་ལས་གྲུབ་པ་ལྷའི་བུ་ཟླ་བ་གནས་
པའོ། །ཟླ་བ་ལ་འཕེལ་འགྲིབ་དུ་སྣང་བའི་རྒྱུ་མཚན་ནི། གང་གི་ཚེ་ཉི་མ་དང་ཉེ་
{24



ལུང་ཀརུ་ལས་བཏུས་པ།
བ་ལ་ཉི་མའི་འོད་ཟླ་བ་ལ་ཕོགས་པས་ཕ་རོལ་གྱི་ངོས་སུ་རང་གི་གྲིབ་མ་བྱུང་བ་ན།
གྲིབ་མ་ཅི་ཙམ་ཡོད་པ་དེ་ཙམ་གྱི་ཚད་ཀྱི་ཟླ་བ་འགྲིབ་པར་སྣང་ངོ༌། །ཉི་མ་དང་ཉེ་
བ་ཙམ་གྱིས་གྲིབ་མ་ཆེར་འགྲོ་སྟེ། དཔེར་ན་སྒྲོན་མ་དང་ཐག་རིང་བ་ན་ཀ་བའི་
གྲིབ་མ་ཆུང་ཞིང་ཉེ་བ་ན་ཆེར་འགྲོ་བ་བཞིན་ནོ། །གནམ་སྟོང་ཚེ་གྲིབ་མས་རིལ་
གྱིས་སྒྲིབ་ཅིང་མར་གྱི་ངོ་ལ་ཉི་མ་དང་རིང་བ་ཅི་བཞིན་གྲིབ་མ་ཆུང་དུ་འགྲོ་བས་
འཕེལ་བར་སྣང་ངོ༌། །ཉི་མའི་ཚད་ནི་ཞེང་དུ་དཔག་ཚད་ལྔ་བཅུ་གཅིག་དང་བཅས་
ཤིང་། ཁོར་ཡུག་ཏུ་སུམ་འགྱུར་དང་། འོག་མེ་ཤེལ་ལས་གྲུབ་པ། དེ་ནང་ལྷའི་བུ་
ཉི་མ་གནས་སོ། །ཉི་མས་གླིང་རྣམས་སུ་བྱ་བ་བྱེད་པའི་ཚུལ་ནི་ཉིན་ཞག་གཅིག་
ལ་འདིར་ནམ་ཕྱེད་པ་དང༌། ནུབ་ཏུ་ཉི་མ་ནུབ་པ་དང་། བྱང་དུ་ཉི་མ་ཕྱེད་པ་དང༌།
ཤར་དུ་ཉི་མ་འཆར་བ་རྣམས་དུས་གཅིག་སྟེ། དེ་ཡང་ནམ་དང་ཉི་མ་མཉམ་པའི་
དུས་ནའོ། །དེ་དག་ཀྱང་ཉི་ཟླ་ལྷུན་པོའི་ཕྱེད་ནའོ། །དཔག་ཚད་ལྔ་བཅུ་གཅིག་
དང་བཅས། །ནམ་ཕྱེད་ཉི་མ་ནུབ་པ་དང༌། །ཉི་མ་ཕྱེད་དང་འཆར་དུས་གཅིག །
ཅེས་དང་། ཉི་མ་དང་ནི་ཉེ་བ་ལས། །རང་གི་གྲིབ་མས་འགྲིབ་པར་སྣང་། །ཞེས་
པ་ལྟར་རོ། །གཉིས་པ་ནི་རི་རབ་ཀྱི་བང་རིམ་བཞིའི་དང་པོ་ལ་གནོད་སྲིན་ལག་
ན་རིན་པོ་ཆེའི་གཞོང་པ་ཐོགས་པ་དང་། གཉིས་པ་ན་མེ་ཏོག་གི་འཕྲེང་བ་ཐོགས་
པ་དང་། གསུམ་པ་ལ་རྟག་ཏུ་ཆང་གིས་མྱོས་པ་དང༌། བཞི་པ་ལ་རྒྱལ་ཆེན་བཞིའི་ལྷ་
རྣམས་རིམ་པ་བཞིན་གནས་སོ། །དེར་མ་ཟད་ཉི་མ་དང་ཟླ་བ་དང༌། སྐར་མ་དང༌།
གསེར་གྱི་རི་བདུན་དང་། འཛམ་གླིང་གི་རི་དང་ཆུ་དང་ཤིང་ལྗོན་པ་སོགས་ལ་



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡང་རྒྱལ་ཆེན་བཞིའི་རིས་སུ་གཏོགས་པའི་ལྷ་རྣམས་གནས་ཏེ། དེས་ན་ལྷའི་
རིགས་འདི་ནི་ཤིན་ཏུ་རྒྱ་ཆེའོ། །རི་རབ་ཀྱི་ཆུ་མཚམས་མན་ཆད་ཀྱི་ཁོང་སེང་ན།
ལྷ་མ་ཡིན་གྱི་གྲོང་ཁྱེར་གནས་ལ། དེ་དག་གི་འབྱོར་པ་ནི། སུམ་ཅུ་རྩ་གསུམ་པའི་
དཔལ་ལ་འགྲན་བཟོད་པ་ཡོད་དོ། །ལྷ་མ་ཡིན་དེ་དག་འགྲོ་བའི་རིགས་གང་ཡིན་
ཞེ་ན། ཕལ་ཆེར་ཡི་དྭགས་དུད་འགྲོའི་རིགས། །ཞེས་པ་ནི། ཤེས་བྱེད་ཁུངས་མ་
མེད་པའི་ཕྱིར་ནོར་བའོ། །དེས་ན་བསྡུ་བར་ལྷའི་འགྲོ་བར་བཤད་ལ། དྲན་པ་
ཉེར་བཞག་ཏུ་དུད་འགྲོ་འདི་དག་ཅེས་བཤད་པ་ནི། མི་བླུན་པོ་ལ་བ་ལང་ཞེས་པ་
ལྟར་སྨད་པ་ཡིན་གྱིས། ཡང་དག་པ་མ་ཡིན་ནོ། །ལྷུན་པོའི་རྩེ་ན་སུམ་ཅུ་རྩ་གསུམ་
པའི་ལྷའི་གནས་ཡོད་ལ། ལྷུན་པོའི་ཕྱོགས་མཚམས་བཞི་ན། དཔག་ཚད་ལྔ་བརྒྱ་
གྱེན་དུ་འཕགས་པའི་ཁང་པ་བརྩེགས་པ་བཞི་ཡོད་ལ་དེ་དག་ནི། གནོད་སྦྱིན་ལག་
ན་རྡོ་རྗེ་ཐོགས་པ་རྣམས་གནས་སོ། །ལྷུན་པོའི་རྩེ་མོའི་དབུས་ན། ལྷ་རྣམས་ཀྱི་
གྲོང་ཁྱེར་ལྟ་ན་སྡུག་ཅེས་བྱ་བ་ངོས་རེ་ལ་དཔག་ཚད་ཉིས་སྟོང་ལྔ་བརྒྱ་རེ་ཡོད་པ་
རྔམས་སུ་དཔག་ཚད་ཕྱེད་དང་གཉིས་སུ་མཐོ་བ་གསེར་གྱི་རང་བཞིན། འོག་གཞི་
ཚོན་སྣ་བརྒྱས་བཀྲ་བར་བྱས་པ། ཤིང་བལ་ལྟར་རེག་ན་འཇམ་པ། རྐང་པ་བཏེགས་
ན་པར་གྱིས་བྱེད་ཅིང་། བཞག་པ་ན་ནེམ་གྱིས་བྱེད་པའི་མཉེན་པ་དང་ལྡན་པའོ། །
གྲོང་ཁྱེར་གྱི་དབུས་ན་རྣམ་པར་རྒྱལ་བའི་ཁང་བཟངས་ཞེས་བྱ་བ་ལྷའི་དབང་པོ་
བརྒྱ་བྱིན་གྱི་གནས་ཡོད་དེ། རིན་པོ་ཆེ་ལས་གྲུབ་པ་གནས་གཞན་རྣམས་ཀྱི་དཔལ་
ཟིལ་གྱིས་གནོན་པར་བྱེད་པ། ངོས་རེ་ལ་དཔག་ཚད་ཕྱེད་དང་སུམ་བརྒྱ་ཡོད་པའོ། །
(i)



ལུང་ཀན་ལས་བཏས་པ།
གྲོང་ཁྱེར་གྱི་ཕྱི་རོལ་གྱི་ཕྱོགས་བཞི་ན་ལྷ་རྣམས་ཀྱི་རྩེ་བའི་སྐྱེད་མོས་ཚལ་བཞི་
ཡོད་དེ། འདི་ལྟར་སྟེ་སྐྱེད་མོས་ཚལ་ཤིང་རྟ་སྣ་ཚོགས་ཅན་དང་། རྩུབ་གྱུར་གྱི་
ཚལ་དང་། འདྲེས་པའི་ཚལ་དང་། དགའ་བ་བཏུན་པའི་ཚལ་རྣམས་ཀྱི་བརྒྱན་ནོ། །
སྐྱེད་ཚལ་དེ་དག་གི་ཕྱི་རོལ་དུ་དཔག་ཚད་ཉི་ཤུས་བཅད་པ་ན་ལྷ་རྣམས་ཀྱི་རྩེ་
བའི་གནས་ས་གཞི་བཟང་པོ་ཕན་ཚུན་འགྲན་པ་ལྟ་བུ་མཛེས་པ་བཞི་ཡང་ཡོད་དོ། །
གྲོང་ཁྱེར་གྱི་བྱང་ཤར་གྱི་མཚམས་ན་ཡོངས་འདུའི་ཤིང་ས་བརྟོལ་ཞེས་བྱ་བ་སུམ་
ཅུ་རྩ་གསུམ་པའི་ལྷ་རྣམས་ཀྱི་འདོད་པའི་དགའ་བའི་མཆོག་གི་གནས་ཞིག་ཡོད་དེ།
དེའི་རྩ་བ་ནི་དཔག་ཚད་ལྔ་ཐུར་དུ་ཟུག་གོ །འཕང་དུ་ནི་དཔག་ཚད་བརྒྱད་འཕགས་
སོ༑ ༑ཡལ་ག་དང་། ལོ་མ་དང་། འདབ་མ་དག་ནི་དཔག་ཚད་ལྔ་བཅུར་ཁྱབ་སྟེ་
གནས་སོ། །དེའི་མེ་ཏོག་དང་འདབ་མ་རྒྱས་པའི་དྲི་རྫི་ཕྱོགས་སུ་དཔག་ཚད་བརྒྱར་
སྡང་ལ། རྫི་ཕྱོགས་མ་ཡིན་པར་དཔག་ཚད་ལྔ་བཅུར་སྡང་ངོ་། །ལྷོ་ནུབ་ཀྱི་མཚམས་
གང་དུ་ལྷ་རྣམས་འཁོད་ནས་བྱ་བ་དང་བྱ་བ་མ་ཡིན་པ་སེམས་པར་བྱེད་པ་ལྷའི་
འདུན་ས་ཆོས་བཟང་ཞེས་བྱ་བ་ཡོད་དེ། དེ་དག་ཀྱང་ཇི་སྐད་དུ། དེ་ལ་ལག་ན་
གཞོང་ཐོགས་དང་། །རྟག་མྱོས་དང་ནི་འཕྲེང་ཐོགས་དང༌། །རྒྱལ་ཆེན་བཞིའི་ལྷ་
རྣམས་གནས། །ལྷུན་པོའི་རྩེ་ན་སུམ་ཅུ་གསུམ། །དེའི་ངོས་ལ་བརྒྱད་ཁྲིའོ། །
ཕྱོགས་མཚམས་བརྩེགས་པ་བཞི་ལ་ནི། །ལག་ན་རྡོ་རྗེའི་གནས་དབུས་ན། །གྲོང་
ཁྱེར་ལྟ་ན་སྡུག་ཅེས་པ། །ངོས་ལ་ཉིས་སྟོང་ལྔ་བརྒྱ་པ། །དཔག་ཚད་ཕྱེད་དང་གཉིས
གསེར་གྱིས། །རང་བཞིན་གཞི་བཀྲ་མཉེན་པ་ཡོད། །ཕྱི་རོལ་ཤིང་རྟ་སྣ་ཚོགས་
(ན



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང༌། །རྩུབ་གྱུར་འདྲེས་ཚལ་དགའ་བས་བརྒྱན། །དེ་དག་གི་ནི་ཕྱི་རོལ་ན། །ཉི་
ཤུས་བཅད་ན་ས་གཞི་བཟང་། །བྱང་ཤར་མཚམས་ན་ཡོངས་འདུ་སྟེ། །ལྷོ་ནུབ་
མཚམས་ན་ཆོས་བཟང་ངོ༌། །ཞེས་པ་ལྟར་རོ། །ས་ལ་བརྟེན་པའི་ལྷ་རྣམས་ཀྱི་
གནས་ནི་དེ་ལྟ་བུའོ། །སུམ་ཅུ་རྩ་གསུམ་དེའི་སྟེང་ན་ནམ་མཁའ་ལ་གནས་པའི་ལྷ་
རྣམས་ཀྱི་གཞལ་མེད་ཁང་ཡོད་དེ། དེ་ལ་འདོད་པའི་ལྷ་རིས་དྲུག་གི་གནས་གཞན་
བཞི་ནམ་མཁའ་ལ་གནས་པ་ནི་འཐབ་བྲལ་བ་དང༌། དགའ་ལྡན་པ་དང༌། འཕྲུལ་
དགའ་བ་དང་། གཞན་འཕྲུལ་དབང་བྱེད་པ་རྣམས་སོ། །འདོད་ལྷ་དྲུག་པོ་དེ་དག་
གིས་འཁྲིག་པ་སྤྱོད་པའི་ཚུལ་ནི། འོག་མ་གཉིས་ནི་མི་བཞིན་དུ་གཉིས་ཀྱི་གཉིས་
སྤྱོད་པར་བྱེད་ལ། འཐབ་བྲལ་པ་ལུས་འཁྱུད་པ་ཙམ་གྱིས་དང༌། དགའ་ལྡན་པ་
ལག་པ་བཅངས་པ་དང་། འཕྲུལ་དགའ་བ་རྒོད་པ་ཙམ་དང་། གཞན་འཕྲུལ་
དབང་བྱེད་པ་ཕན་ཚུན་བལྟས་པས་འཁྲིག་པའི་གདུང་བ་སེལ་བར་བྱེད་དེ། འོག་
མ་གཉིས་ལ་ཁུ་བ་མཚན་གྱི་སྒོ་ནས་རླུང་གི་ཚུལ་དུ་འབྱུང་གི་རགས་པ་མི་འབྱུང་
ངོ༌༑ ༑འཐབ་བྲལ་བ་ཡན་ཆད་ལ་ཁུ་བ་འབྱུང་བ་མེད་དོ། །དེ་དག་སྐྱེ་ཚུལ་ནི།
རྒྱལ་ཆེན་རིགས་བཞི་པ་རྣམས་ ཀྱིས་ པ་ ལོ་ལྔ་ལོན་པའི་བོངས་ཚོད་ཙམ་དང༌།
སུམ་ཅུ་རྩ་གསུམ་པ་རྣམས་ལོ་དྲུག་ལོན་པ་ཙམ་དང༌། འཐབ་བྲལ་བ་རྣམས་ལོ་
བདུན་ལོན་པ་ཙམ་དང་། དགའ་ལྡན་པ་རྣམས་ལོ་བརྒྱད་ལོན་པ་ཙམ་དང་། འཕྲུལ་
དགའ་བ་རྣམས་ལོ་དགུ་ལོན་པ་ཙམ་དང་། གཞན་འཕྲུལ་དབང་བྱེད་པ་རྣམས་ལོ་
བཅུ་ལོན་པ་ལྟ་བུའི་བར་དུ། ཕ་མ་གང་རུང་གི་པང་དུ་བརྫུས་ཏེ་སྐྱེའོ། །འདོད་
(58



ལུང་ཀུན་ལས་བཏུས་པ།
ཁམས་པ་རྣམས། ངོ་ཚ་ཁྲེལ་ཡོད་ཤས་ཆུང་བས་ཕལ་ཆེར་གཅེར་བུར་སྐྱེ་ལ། གཟུགས་
ཁམས་ཀྱི་ལྷ་རྣམས་ནི་ལུས་ཡོངས་སུ་རྫོ་གས་པ་དང༌། གོས་དང་བཅས་པར་སྐྱེ་ལ། །
བསམ་གཏན་བཞི་པ་རྣམས་ནི། རང་གི་ཁང་པ་དང་བཅས་པར་སྐྱེ་ཞིང་། འོག་མ་
རྣམས་ཀྱི་གཞལ་ཡས་ཁང་ནི། བསྐལ་པ་ཆགས་པའི་ཚེ་རང་གྲུབ་ཏུ་འབྱུང་གི་ཆེད་
དུ་བྱ་མི་དགོས་སོ། །འདོད་ཡོན་ལ་དབང་བྱེད་པའི་ཚུལ་ནི་རང་གི་ལས་ཀྱི་ཇི་ལྟར་
འབྱུང་བའི་ཕྱི་རོལ་གྱི་འདོད་ཡོན་ལ་དབང་བྱེད་པ་མི་དང་འདོད་ལྷ་འོག་མ་བཞི་
རྣམས་ཡིན་ལ། རང་གིས་སྤྲུལ་པའི་འདོད་ཡོན་ལ་དབང་བྱེད་པའི་འཕྲུལ་དགའ་
བ་རྣམས་ཏེ། དེ་དག་གིས་རང་གིས་ཆེད་དུ་འདོད་དོན་སྤྲུལ་པ་འགྲུབ་ཀྱི། གཞན་
གྱི་ཆེད་དུ་སྤྲུལ་པ་མི་འགྲུབ་བོ། །བདག་གཞན་གཉིས་ཀས་སྤྲུལ་པའི་འདོད་དོན་
ལ་དབང་བྱེད་པ་གཞན་འཕྲུལ་དབང་བྱེད་པ་སྟེ། དེ་དག་གིས་རང་དང་གཞན་
གཉིས་ཀའི་ཆེད་དུ་འདོད་དོན་སྤྲུལ་པ་འགྲུབ་ཅིང༌། རང་གིས་སྤྲུལ་པ་སྙིང་ལས་
ཆུང་ངུས་གནས་པའི་ཆེད་དུ། གཞན་གྱི་སྤྲུལ་པ་ལ་ལོངས་སྤྱོད་དོ། །གསུམ་པ་ནི།
སྡིག་པའི་ཆོས་བསལ་བའི་ཕྱིར་ཚངས་པ་ཞེས་བྱ་ལ་ཚངས་པ་དེའི་རིགས་སུ་གཏོགས་
པའི་ཕྱིར་ཚངས་རིས་དང༌། ཚངས་པ་ཆེན་པོའི་འདུན་ན་འདོན་ཏེ། ཚིག་འདོན་
བདེ་བའི་ཕྱིར་ཚངས་པའི་འདུན་ན་འདོན་དང་། ཚེ་དང་ཁ་དོག་སོགས་ཚངས་པ་
གཞན་པས་ཆེ་བས་ན་ཚངས་པ་ཆེན་པོ་སྟེ། གསུམ་པོ་དེ་ནི་བསམ་གཏན་དང་པོའི་
གནས་གཞན་གསུམ་ཡིན་ནོ། །རང་གི་ས་གོང་མ་ལ་ལྟོས་ནས་འོད་ཆུང་བའི་ཕྱིར་
འོད་ཆུང་དང་། འོད་ས་འོག་མ་ནས་ཚད་བཟུང་བར་མི་ནུས་པའི་ཕྱིར་ཚད་མེད་



Gu
|
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
འོད་དང་། གནས་གཞན་ཀུན་གསལ་བར་བྱེད་པའི་ཕྱིར་འོད་གསལ་ཏེ། དེ་རྣམས་ནི་
བསམ་གཏན་གཉིས་པའི་གནས་གཞན་གསུམ་ཡིན་ནོ། །ཡིད་ཀྱི་ས་པའི་བདེ་བ་
ས་གོང་མ་ལ་ལྟོས་ནས། ཆུང་ངུ་ཡོད་པས་དགེ་ཆུང་དང༌། བདེ་བ་དེ་ས་འོག་མ་
བས་ཚད་བཟུང་བར་མི་ནུས་པའི་ཕྱིར་ཚད་མེད་དགེ་དང་། བདེ་བ་ཆེར་རྒྱས་པའི་
ཕྱིར་དགེ་རྒྱས་རྣམས་ནི་བསམ་གཏན་གསུམ་པའི་གནས་གཞན་ཡིན་ནོ། །ས་གཞི་
སྤྲིན་ཆགས་པ་ལྟར་འདབ་ཆགས་པ་མེད་པའི་ཕྱིར་སྤྲིན་མེད་དང༌། མི་གཡོ་བའི་
ལས་ལས་བྱུང་བའི་ཕྱིར་བསོད་ནམས་སྐྱེས་དང་། གནས་གཞན་དང་འབྲེལ་བའི་
བྱིས་པ་ཀུན་ལས་འབྲས་བུ་ཆེ་བའི་ཕྱིར་འབྲས་བུ་ཆེ་རྣམས་བསམ་གཏན་བཞི་
པའི་བྱིས་པའི་གནས་གཞན་ཡིན་ལ། སོ་སོ་སྐྱེ་བོ་དང་མ་འདྲེས་པའི་གནས་གཞན་
གོང་མ་རྣམས་ལས་མི་ཆེ་བས་མི་ཆེ་བ་དང༌། ཏིང་ངེ་འཛིན་ཁྱད་པར་ཅན་ཐོབ་
པས་ཉོན་མོངས་པས་མི་གདུང་བའི་ཕྱིར་མི་གདུང་བ་དང༌། རབ་ཏུ་ཞི་ཞིང་མིག་
སྔར་མཛེས་པའི་ཕྱིར་གྱ་ནོམ་སྣང་བ་དང༌། མཐོང་བའམ་ལྟ་བ་རྣམ་པར་དག་ཅིང་
བཟང་བས་ཤིན་ཏུ་མཐོང་དང་། གནས་གཞན་ཡོད་པ་ལས་འདི་ལས་ཆུ་ཞིང་སོགས་
ཡོན་ཏན་མཆོག་གཞན་མེད་པས་འོག་མིན་སྟེ་ལྔ་པོ་འདི་གནས་གཙང་མ་ཞེས་བྱ་སྟེ།
སོ་སོ་སྐྱེ་བོ་དང་མ་འདྲེས་པའི་ཕྱིར་རོ། །དེ་དག་ནི་བསམ་གཏན་བཞི་པའི་འཕགས་
པའི་གནས་གཞན་ཡིན་ནོ་སྟེ། ཚངས་པའི་འདུན་ན་འདོན་ནི། ཚངས་ཆེན་ལོགས་
ན་གནས་གཞན་མེད་པས་དེའི་ཕྱིར་གཟུགས་ཀྱི་གནས་གཞན་བཅུ་དྲུག་ཡིན་ནོ། །
གཟུགས་མེད་པའི་ཁམས་ན་གནས་གཞན་མེད་དེ། གཟུགས་མེད་པའི་ཕྱིར་རོ། །



ལུང་ཀུན་ལས་བཏུས་པ།
སྐྱེ་བའི་ཁྱད་པར་ལ་རྣམ་པ་བཞི་སྟེ། ནམ་མཁའ་མཐའ་ཡས་སྐྱེ་མཆེད་དང༌། རྣམ་
ཤེས་མཐའ་ཡས་སྐྱེ་མཆེད་དང་། ཅི་ཡང་མེད་པའི་སྐྱེ་མཆེད་དང༌། འདུ་ཤེས་མེད་
འདུ་ཤེས་མེད་མིན་གྱི་སྐྱེ་མཆེད་རྣམས་སོ། །
འོ་ན་དེ་དག་གང་དུ་གནས་ཤེ་ན། གཟུགས་མེད་ཀྱི་ཏིང་ངེ་འཛིན་ཐོབ་
པ་རྣམས་གང་དུ་ཤི་འཕོས་པ་དེ་ཉིད་ཀྱི་ནམ་མཁར་གཟུགས་མེད་ཀྱི་མིང་བཞིའི་
ཕུང་པོ་གྲུབ་ནས་གནས་སོ། །དེ་ལྟར་ཡང་། གཟུགས་མེད་ཁམས་ན་གནས་མེད་
དེ་༑ ༑སྐྱེ་བ་ལ་ནི་རྣམ་པ་བཞི། །ཞེས་དང་། གཟུགས་མེད་གང་དུ་ཤི་བའོ། །ཞེས་
བཤད་དོ། །གསུམ་པ་དེ་དག་གི་ཐུན་མོང་གི་ཁྱད་པར་བསྟན་པ་ལ་དྲུག དང་པོ་
གནས་དང་གནས་གཞན་གྱི་བར་གྱི་ཚད་བཤད་པ་ནི། འཛམ་བུ་གླིང་ནས་སུམ་ཅུ་
རྩ་གསུམ་གྱི་བར་ལ་དཔག་ཚད་བརྒྱད་ཁྲི་ཡོད་ཅིང་། སུམ་ཅུ་རྩ་གསུམ་ནས་འཐབ་
བྲལ་གྱི་བར་ལ་དཔག་ཚད་བརྒྱད་ཁྲི་ཡོད་དོ། །དེ་ཡན་ཆད་ཀྱི་གནས་གོང་མ་རྣམས་
དང་གནས་འོག་མ་རྣམས་ཀྱི་བར་གྱི་ཚད་ནི་གོང་ནས་གོང་དུ་ཉིས་འགྱུར་དུ་བརྩི་
བར་བྱའོ། །གནས་འོག་མ་འཛམ་བུའི་གླིང་ནས་འཐབ་བྲལ་ལ་ཅི་སྙེད་ཡོད་པ།
འཐབ་བྲལ་ནས་དགའ་ལྡན་གྱི་བར་ལ་ཡང་ཡོད་པས་ན། འཛམ་བུ་གླིང་ནས་གྱ་
ནོམ་སྣང་ལ་ཇི་སྙེད་ཡོད་པ། དེ་ནས་འོག་མིན་ལ་ཡོད་དེ། ཇི་སྐད་དུ། གནས་
ནས་གནས་འོག་ཇི་སྲིད་པར། །དེ་ནས་དེའི་གོང་དེ་སྲིད། །ཅེས་བཤད་པ་ལྟར་རོ། །
རྫུ་འཕྲུལ་དང་ལྡན་པའམ། གོང་མའི་ལྷས་ཁྲིད་པ་ལྟ་བུ་རྫུ་འཕྲུལ་གཞན་བརྟེན་
མ་གཏོགས་པ། གནས་འོག་མ་པ་དེ་དག་གིས་གནས་གོང་མ་རྣམས་མཐོང་བ་



，
གངས་ཅན་རིག་བཅུད་ལས། རྗེ་བཙུན་རེད་ར་ད་ལམ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
མེད་དོ། །གཉིས་པ་ལུས་ཚད་ནི། འཛམ་བུ་གླིང་པའི་མི་རྣམས་ཀྱི་ལུས་ནི་རང་གི་
ཁྲུ་བཞི་པའམ་ཕྱེད་དང་བཞི་པའི་ཚད་ཅན་ཡིན་ལ། ཤར་ལུས་འཕགས་པོ་དང་།
ནུབ་བ་ལང་སྤྱོད་དང༌། བྱང་སྒྲ་མི་སྙན་པ་རྣམས་སྔ་མ་སྔ་མ་ལས་ཕྱི་མ་ཕྱི་མ་རྣམས་
ཉིས་འགྱུར་དུ་བསྐྱེད། ཤར་པ་རྣམས་ཁྲུ་བརྒྱད། ནུབ་པ་རྣམས་བཅུ་དྲུག བྱང་པ་
རྣམས་སུམ་ཅུ་རྩ་གཉིས་པའོ། །ཐམས་ཅད་ཀྱང་རང་འཁྲུ་བཞི་པའོ། །འདོད་ལྷ་
དྲུག་གི་ལུས་ཀྱི་ཚད། རྒྱལ་ཆེན་རིགས་བཞི་པ་རྣམས་རྒྱང་གྲག་བཞི་ཆ་དང་། གོང་མ་
རྣམས་འོག་མ་འོག་མ་ལས་རྒྱང་གྲག་བཞི་ཆ་རེ་འཕེལ་ཏེ། གཞན་འཕྲུལ་དབང་
བྱེད་པ་རྣམས་ཀྱི་ལུས་ཚད་རྒྱང་གྲག་ཕྱེད་དང་གཉིས་ཀྱི་བར་འགྱུར་བར་ཤེས་
པར་བྱའོ། །གཟུགས་ཅན་དང་པོ་ཚངས་རིས་པ་རྣམས་ཀྱི་ལུས་ཚད་ནི་དཔག་ཚད་
ཕྱེད་ཡིན་ལ། དེའི་གོང་མ་འོད་ཆུང་བ་མན་ཆད་འོག་མ་འོག་མ་ལས་གོང་ནས་གོང་དུ་
དཔག་ཚད་ཕྱེད་ཕྱེད་བསྐྱེད་སྟེ་འོད་ཆུང་དཔག་ཚད་གཉིས་ཀྱི་བར་དུ་ཤེས་པར་
བྱའོ། །འོད་ཆུང་རྣམས་ཀྱི་ལྟག་ཡན་ཆད་འོག་མིན་གྱི་བར་ནི། འོག་མ་རྣམས་
ལས་གོང་མ་རྣམས་ལུས་ཉིས་འགྱུར་ཉིས་འགྱུར་དུ་ཤེས་པར་བྱ་སྟེ། ཞེས་སྤྱིར་
བཏང་ནས་དམིགས་ཀྱིས་བསལ་བ་ནི། སྤྲིན་མེད་པའི་ལུས་ཚད་འོག་མ་ལས་ཉིས་
འགྱུར་དུ་བརྩིས་པའི་ཚད་ལས་དཔག་ཚད་གསུམ་དོར་ནས་བརྒྱ་དང་ཉི་ཤུ་ལ་
ལྔའི་ཚད་ཅན་དུ་ཤེས་པར་བྱའོ། །དེ་ལྟར་ན་འོག་མིན་པའི་ལུས་ཚད་ཁྲི་དྲུག་སྟོང་
དུ་འགྱུར་རོ། །འོན་ཀྱང་ཁམས་གོང་མའི་ལྷ་དེ་དག་གི་ལུས་ནི་ཏིང་ངེ་འཛིན་གྱིས་
དབང་བསྒྱུར་བའི་ཕྱིར་གང་ལ་ཡང་ཐོགས་པ་མེད་ཅིང་འདོད་ན་སྨྱུག་གུའི་རྩེ་མོས་



ལུང་ཀུན་འས་བཏུས་པ་།
ཕུག་པའི་ཁྱོན་ཙམ་དུ་འཁོད་ཀྱང་གཅིག་ལ་གཅིག་ཐོགས་པ་མེད་པར་བཤད་དོ། །
དེ་དག་ཀྱང་། འཛམ་བུ་གླིང་པ་རྣམས་ཀྱི་ཚད། ཁྲུ་བཞི་པ་དང་ཕྱེད་དང་བཞི། །
ཤར་དང་བ་ལང་སྤྱོད་དང་ནི། །བྱང་ཞེས་བྱ་བ་ཉིས་འགྱུར་བསྐྱེད། །འདོད་དང་
ལྡན་པའི་ལྷའི་ལུས། །བཞི་ཆ་ནས་ནི་རྒྱང་གྲག་དག །ཕྱེད་དང་གཉིས་ཀྱི་བར་དུ་
བསྐྱེད། །གཟུགས་ཅན་དང་པོ་དཔག་ཚད་ཕྱེད། །དེའི་གོང་མ་ཕྱེད་ཕྱེད་བསྐྱེད། །
འོད་ཆུང་རྣམས་ཀྱི་ལྟག་ཡན་ཆད། །ལུས་ཀྱི་ཉིས་འགྱུར་ཉིས་འགྱུར་བསྐྱེད། །སྤྲིན་
མེད་དཔག་ཚད་གསུམ་དེར་རོ། །ཞེས་བཤད་པ་ལྟར་རོ། །ངན་སོང་གསུམ་གྱི་
ལུས་ཚད་ལ་ནི། ངེས་པ་མེད་པའི་ཕྱིར་ཆོས་མངོན་པ་ལ་སོགས་དང་། ཅི་རིགས་
པ་མདོ་དྲན་པ་ཉེར་བཞག་སོགས་སུ་ཤེས་པར་བྱའོ། །གསུམ་པ་ཚེ་ཚད་ནི། སྒྲ་མི་
སྙན་པ་རྣམས་ཀྱི་ཚེ་ཚད་ནི་ལོ་སྟོང་སྟེ། ནུབ་བ་ལང་སྤྱོད་པ་དང༌། ཤར་ལུས་
འཕགས་པོ་གཉིས་ནི་སྔ་མ་སྔ་མ་ལས་ཕྱི་མ་རྣམས་ཚེའི་ཚད་ཕྱེད་ཕྱེད་སྤངས་ནས།
ནུབ་པ་ལོ་ལྔ་བརྒྱ་དང་། ཤར་པ་ལོ་ཉིས་བརྒྱ་ལྔ་བཅུའོ། །འཛམ་བུ་གླིང་འདི་ན་
མི་རྣམས་ཀྱི་ཚེ་ངེས་པ་མེད་དེ། རེས་ཐུང་ཞིང་། རེས་རིང་པོར་འགྱུར་བས་ཐ་
མའང་ཚེ་ཐུང་བར་འགྱུར་བས་ཚེ་ལོ་བཅུ་པར་འགྱུར་ཞིང་བསྐལ་པ་དང་པོའི་མི་
རྣམས་ཀྱི་ཚེ་ནི་དཔག་ཏུ་མེད་དེ། སྟོང་ལ་སོགས་པས་བགྲང་དུ་མེད་པའི་ཕྱིར་རོ། །
ལྷ་རྣམས་ཀྱི་ཚེ་ཚད་ནི། མི་རྣམས་ཀྱི་ལོ་ལྔ་བཅུ་ལ་རྒྱལ་ཆེན་རིགས་བཞི་པའི་
ཉིན་ཞག་གཅིག་ཡིན་ལ། དེ་སུམ་ཅུ་ལ་ཟླ་བ་དང༌། དེ་བཅུ་གཉིས་ལ་ལོར་བྱས་
པའི་རང་ལོ་ལྔ་བརྒྱ་པ་རྒྱལ་ཆེན་རིགས་བཞི་པ་དག་གིས་ཐུབ་བོ། །ཞག་དང་ཚེའི་
}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཚད་གཉིས་ཀ་སུམ་ཅུ་རྩ་གསུམ་དང་ཡན་ཆད་འོག་མ་འོག་མ་རྣམས་ལས་གོང་མ་
གོང་མ་ཉིས་འགྱུར་གྱི་ཆེ་སྟེ། མི་ལོ་བརྒྱ་ལ་སུམ་ཅུ་རྩ་གསུམ་པའི་ཞག་གཅིག་དང༌།
དེའི་ལོ་སྟོང་ཐུབ་ཅེས་སོགས་ཤེས་པར་བྱའོ། །གཟུགས་ཅན་གྱི་ལྷ་རྣམས་ཀྱི་ཚེའི་
ཚད་ནི། རང་ལུས་འཇལ་བྱེད་ཀྱི་དཔག་ཚད་རེ་རེ་དང་བསྐལ་པ་རེ་མཉམ་པར་
བྱས་པའི་དཔག་ཚད་ཅི་ཙམ་ཡོད་པའི་ཚེའི་ཚད་ཀྱི་བསྐལ་པ་བརྩི་བར་བྱ་སྟེ། དེ་
ལ་ཚངས་རིས་ནས་ཚངས་ཆེན་གྱི་བར་ནི་བསྐལ་ཆེན་ཕྱེད་ལ་བསྐལ་པར་བྱས་ནས་བ
རྩི་ལ། འོད་ཆུང་ནས་བཟུང་སྟེ་བསྐལ་པ་ཆེན་པོའི་ཚད་ཀྱིས་བརྩི་བར་བྱའོ། །དེ་
ལྟར་ན་ཚངས་རིས་བར་བསྐལ་ཉི་ཤུ་དང་། ཚངས་པའི་འདུན་ན་འདོན་བར་བསྐལ་
བཞི་བཅུ་ལ་བསྐལ་པར་བྱས་པའི་བསྐལ་ཆེན་གཅིག་དང༌། ཚངས་ཆེན་བར་བསྐལ་
དྲུག་ཅུ་ལ་བསྐལ་པ་ཕྱེད་དང་གཉིས་བྱས་པ་ནས། འོད་ཆུང་བསྐལ་ཆེན་གཉིས་
དང༌། འོག་མིན་བསྐལ་ཆེན་ཁྲི་དྲུག་སྟོང་ཐུབ་བོ། །ཞེས་ཤེས་པར་བྱའོ། །གཟུགས་
མེད་པ་རྣམས་ནི་འོག་མ་རྣམས་ལས་གོང་མ་རྣམས་བསྐལ་པ་སྟོང་ཕྲག་ཉི་ཤུ་ཉི་
ཤུས་ལྷག་པར་འཕེལ་སྟེ། དེ་ལྟར་ན་ནམ་མཁའ་མཐའ་ཡས་སྐྱེ་མཆེད་པས་ཉི་ཁྲི་
དང༌། སྲིད་རྩེ་པས་བརྒྱད་ཁྲི་ཐུབ་པའི་བར་དུའོ། །དམྱལ་བའི་ཚེ་ཚད་ནི། ཡང་
སོས་ནས་ཚ་བའི་བར་དྲུག་གི་ཚེའི་ཚད་འདོད་ལྷ་དྲུག་གི་ཚེའི་ཚད་རྣམས་གོ་རིམ་
བཞིན་དུ་དེ་དག་གི་ཞག་གི་ཚད་དུ་འགྱུར་ལ་ཚེའི་ཚད་ཀྱི་ལོ་གྲངས་ནི་འདོད་ལྷ་
བཞིན་དུ་ཤེས་པར་བྱའོ། །དེ་ལྟར་རྒྱལ་ཆེན་རིགས་བཞི་པའི་ཚེ་ཚད་ནི། ཡང་
སོས་པའི་ཞག་གཅིག་ལ་དེའི་རང་ལོ་ལྔ་བརྒྱ་ཚེ་ཚད་ཡིན་ཞིང་། གཞན་འཕྲུལ་དབང་



ལུང་ཀན་ལས་བཏུས་་ང་།
བྱེད་པའི་ཚེ་ཚད་ཚ་བ་པའི་ཞག་གཅིག ལོ་ཡང་དེའི་ལོ་གྲངས་དང་མཉམ་མོ། །
རབ་ཏུ་ཚ་བ་བར་གྱི་བསྐལ་པ་ཕྱེད་དང་། མནར་མེད་པའི་ཆེ་ཚད་བར་གྱི་བསྐལ་
པ་གཅིག་ཐུབ་བོ། །དུད་འགྲོ་ཚེ་རིང་བ་ཀླུ་ལ་སོགས་པ་རྣམས་ཀྱི་བར་གྱི་བསྐལ་
བ་གཅིག་ཐུབ་སྟེ། ལུང་ལས། དགེ་སློང་དག་ཀླུ་ཆེན་པོ་བརྒྱད་པོ་འདི་དག་ནི་
བསྐལ་པར་གནས་པ་འཛིན་པའོ། །ཞེས་བཤད་དོ། །མིའི་ཟླ་བ་གཅིག་ལ་ཉིན་
ཞག་གཅིག་ཏུ་བརྩིས་པའི་རང་ལོ་ལྔ་བརྒྱ་ཡི་དགས་རྣམས་ཀྱི་ཚེ་ཚད་ཡིན། བཤེས་
སྤྲིང་དུ། ལྔ་སྟོང་དག་དང་ཁྲིར་ཡང་འཆི་མི་འགྱུར། །ཞེས་བཤད་པ་ལྟར་རོ། །
གྲང་དམྱལ་རྣམས་ཀྱི་ཚེ་ཚད་ནི། མ་ག་དའི་བྲེ་ཚད་ཀྱི་ཁལ་བརྒྱད་ཅུ་ཤོང་བའི་
ཏིལ་གྱི་སྦྱངས་གཅིག་ནས་ལོ་བརྒྱ་བརྒྱ་ནས་ཏིལ་རེ་ཕྱུང་བས་སྦྲངས་དེ་ཟད་པར་
གྱུར་པ་ནི་ཆུ་བུར་ཅན་གྱི་ཚེའི་ཚད་ཡིན་ལ་འོག་མ་རྣམས་ན་སྔ་མ་ལས་ཉི་ཤུ་
འགྱུར་དུ་འཕེལ་བར་བརྩིའོ། །དེ་དག་ཀྱང་ཇི་སྐད་དུ། སྒྲ་མི་སྙན་ན་ཚེ་སྟོང་སྟེ། །
གཉིས་ན་ཕྱེད་ཕྱེད་སྤངས་པའོ། །འདི་ན་མ་ངེས་ཐ་མ་ནི། །ལོ་བཅུ་དང་པོ་དཔག་
ཏུ་མེད། །མི་རྣམས་ལོ་ནི་ལྔ་བཅུ་ལ། །འདོད་པ་དག་གི་ལྷ་རྣམས་ཀྱི། །འོག་མ་
དག་གི་ཉིན་ཞག་གཅིག །གོང་མ་གཉིས་ཀ་ཉིས་འགྱུར་རོ། །གཟུགས་ཅན་ཉིན་
མཚན་མེད་ཚེ་ནི། །རང་ལུས་གཞལ་བའི་བསྐལ་པ་ཡིན། །གཟུགས་མེད་བསྐལ་
པ་སྟོང་ཕྲག་ནི། །ཉི་ཤུ་ལྷག་པ་ལྷག་པ་ཡིན། །འོད་ཆུང་ནས་བཟུང་བསྐལ་ཆེན་ཏེ། །
དེའི་འོག་མ་ཕྱེད་ཡིན་ནོ། །ཡང་སོས་ལ་སོགས་དྲུག་རིམ་བཞིན། །འདོད་ལྷའི་ཚེ་
དང་ཉིན་ཞག་མཉམ། །དེས་ན་དེ་དག་རྣམས་ཀྱི་ཚེ། །འདོད་པའི་ལྷ་དང་འདྲ་བ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡིན། །རབ་ཏུ་ཚ་ཕྱེད་མནར་མེད་ནི། །བར་གྱི་བསྐལ་པ་དུད་འགྲོ་ནི། །མཆོག་
རིང་བསྐལ་པའོ་ཡི་དྭགས་རྣམས། །ཟླ་བ་ཉིན་ཞག་གིས་ལྔ་བརྒྱ། །ཏིལ་སྦྱངས་
ནས་ནི་ལོ་བརྒྱ་ཞིང༌། །ཏིག་གཅིག་བྱུང་བས་ཟད་གྱུར་པས། །ཆུ་བུར་ཅན་གྱི་ཚེ་
ཚད་ཡིན། །གཞན་གྱི་ཚེ་ནི་ཉི་ཤུར་འགྱུར། །ཞེས་བཤད་པ་ལྟར་རོ། །ཐམས་ཅད་
ཀྱང་རང་གི་ཚེ་ཚད་ལྟར་ཐུབ་པར་ངེས་སམ་ཞེ་ན། སྒྲ་མི་སྙན་པ་ཚེ་ཚད་བཞིན་ངེས་
པར་ཐུབ་ལ། གཞན་གྱི་ཚེ་ཚད་རྫོ་གས་པ་མི་ནུས་ཏེ། དུས་མ་ཡིན་པར་ཡང་འཆི་
བ་ཡོད་དོ། །
བཞི་པ་སྐྱེ་གནས་ཀྱི་ཁྱད་པར་ནི། སེམས་ཅན་རྣམས་ཀྱི་སྐྱེ་གནས་ནི། སྒོང་
ང་ལས་སྐྱེས་པ་ལ་སོགས་པ་རྣམ་པ་བཞི་ཡིན་ནོ། །དེ་ལ་བརྫུས་སྐྱེས་ནི། དབང་
པོ་རྣམས་ཅིག་ཅར་གྲུབ་ཅིང་ཅིག་ཅར་འགག་ལ། གཞན་གསུམ་ནི་རིམ་གྱིས་གྲུབ་
ཅིང་། རིམ་གྱིས་འགག་གོ །དེ་ལ་མི་དང་དུད་འགྲོ་ལ་སྐྱེ་གནས་རྣམ་པ་བཞི་ཀ་
ཡོད་དེ། དེ་ལ་དུད་འགྲོ་བརྫུས་སྐྱེས་ནི། ཀླུ་ཁ་ཅིག་བརྫུས་ཏེ་སྐྱེ་བ་ཡོད་དོ། །མི་
བརྫུས་སྐྱེས་ནི་བསྐལ་པ་དང་པོའི་མི་རྣམས་སོ། །དུད་འགྲོའི་སྐྱེ་གནས་གཞན་གསུམ་
ནི་གོ་སླའོ། །དམྱལ་བ་དང་ལྷ་དང་སྲིད་པ་བར་མ་ཐམས་ཅད་བརྫུས་སྐྱེས་ཁོ་ན་
ཡིན་ལ། ཡི་དྭགས་ཕལ་ཆེར་བརྫུས་སྐྱེས་ཡིན་ལ་མངལ་ནས་སྐྱེ་བ་ཡང་ཡོད་དེ།
འཕགས་པ་མོའུ་འགལ་གྱི་བུ་ལ་ཡི་དྭགས་མོ་གཅིག་གིས་སྨྲས་པ། བདག་ནི་མཚན་
མོ་བུ་ལྔ་དང་། དེ་བཞིན་ཉིན་མོ་བུ་ལྔ་དག་བསྐྱེད་ནས་དེ་དག་ཟ་མོད་ཀྱི། འོན་
ཀྱང་བདག་ལ་ཚིམ་པ་མེད་ཅེས་བཤད་དོ། །མི་སྒོང་སྐྱེས་ནི། རྒྱ་མཚོར་གྲུ་ཆག་



ལུང་ཀུན་ལས་བཏུས་པ།
པའི་མི་ཞིག་ཤིང་ལེབ་ལ་འཇུས་པས་གླིང་ལ་ཆགས་ནས་དེ་དང་ཁྲུང་ཁྲུང་མོ་འདུས་
པས་སྒོང་ང་གཉིས་སྐྱེས་ནས་དེ་ལ་གནས་བརྟན་བྲག་དང་ཉེ་བའི་བྲག་ཅེས་བྱ་བ་
བྱུང་བ་དང་། རྒྱལ་པོ་ལྔ་ལེན་གྱི་བུ་ལྔ་བརྒྱ་བཙུན་མོ་ལ་སྒོང་ང་ལྔ་བརྒྱ་བཅས་པ་
ལས་སྐྱེས་པ་སོགས་ཡིན་ནོ། །དྲོད་གཤེར་སྐྱེས་ནི་རྒྱལ་པོ་ཚངས་སྦྱིན་གྱི་སྤྱི་བོའི་
ཤ་འབུར་ལས་ང་ལས་ནུ་སྐྱེས་ཤིང་། ང་ལས་ནུའི་བླ་གཡས་པ་ལས་རྒྱལ་པོ་མཛེས་
པ་དང༌། མཛེས་པའི་བླ་གཡོན་པ་ལས་ཉེ་མཛེས་སྐྱེས་པ་དང་། ཡངས་པ་ཅན་གྱི་
ཨ་མའི་ཚལ་དུ་ཨ་མྲ་སྐྱོ་མ་སྐྱེས་པ་ལྟ་བུ་དྲོད་གཤེར་ལས་སྐྱེས་པ་ཡིན་ནོ། ། །
ལྔ་པ་འཇལ་བྱེད་ཀྱི་ཚད་བཤད་པ་ལ་ལྔ། ཕྱོགས་ཆའི་འཇལ་བྱེད་ནི།
དཔག་ཚད་ཀྱི་ཚད་ཀྱིས་གནས་དང༌། ལུས་ཀྱི་ཚད་རྣམས་བཤད་ལ། ལོའི་ཚད་
ཀྱིས་ཚེའི་ཚད་བཤད་ན། དེ་དག་གི་ཚད་མ་བཤད་པས། དེ་དག་གི་ཚད་གང་ཡིན་
ཞེ་ན། དཔག་ཚད་ཀྱི་ཚད་ནི་རྡུལ་ཕྲ་རབ་ནས་སོར་མོའི་བར་འདི་དག་ནི། སྔ་མ་
རྣམས་ལས་ཕྱི་མ་རྣམས་གོང་ནས་གོང་དུ་བདུན་འགྱུར་དུ་བརྩི་བར་བྱ་སྟེ། རྡུལ་
ཕྲ་རབ་བདུན་ནི་རྡུལ་ཕྲན་དང༌། དེ་བདུན་ནི་ལྕགས་རྡུལ་དང་། དེ་བདུན་ནོ་ཆུ་
རྡལ་དང་། དེ་བདུན་ནི་རི་བོང་གི་རྡུལ་དང་། དེ་བདུན་ནི་ལུག་རྡུལ་དང་། དེ་
བདུན་ནི་གླང་རྡུལ་དང་། དེ་བདུན་ཉི་ཟེར་གྱི་རྡུལ་དང༌། དེ་བདུན་ལ་སྲོ་མ་དང༌།
དེ་བདུན་ལ་སྲོ་མ་དེ་ལས་བྱུང་བ་ཤིག་དང༌། དེ་བདུན་ལ་ནས་དང༌། དེ་བདུན་ལ་
སོར་མོའི་ཚིགས་ཞེས་བྱའོ། །སོར་མོའི་ཚིགས་ཉི་ཤུ་བཞི་ལ་ཁྲུ་གང་དང༌། ཁྲུ་བཞི་
ལ་གཞུ་འདོམ་གང་དང་། གཞུ་འདོམ་ལྔ་བརྒྱ་ལ་རྒྱང་གྲག་ཞེས་བྱ་ལ། གྲོང་ནས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྒྱང་གྲགས་གཅིག་འཕགས་པ་ལ་དགོན་པར་འདོད་དོ། །རྒྱང་གྲགས་དེ་བརྒྱད་
ལ་དཔག་ཚད་ཞེས་བྱའོ། །གཉིས་པ་དུས་ཆའི་འཇལ་བྱེད་ནི། ལོའི་ཚད་ནི་རྡུལ་
ཕྲ་རབ་གཅིག་བླ་འོག་འདྲེ་བའི་བར་དུས་མཐའི་སྐད་ཅིག་མ་ཡིན་ལ། དུས་མཐའི་
སྐད་ཅིག་མ་བརྒྱ་ཉི་ཤུ་ལ་དེའི་སྐད་ཅིག་ཅེས་བྱ་ལ། དེའི་སྐད་ཅིག་དེ་དག་ཀྱང་
དྲུག་ཅུ་ལ་ཐང་ཅིག་གོ །ཡུད་ཙམ་དང༌། ཉིན་ཞག་དང་། ཟླ་བའི་ཚད་རྣམས་ནི་སྔ་
མ་ལས་ཕྱི་མ་རྣམས་གོང་ནས་གོང་དུ་སུམ་ཅུར་འགྱུར་ཏེ། ཐང་ཅིག་སུམ་ཅུ་ལ་
ཡུད་ཙམ་དང་། དེ་སུམ་ཅུ་ལ་ཉིན་ཞག་དང་། དེ་སུམ་ཅུ་ལ་ཟླ་བའོ། །མཛོད་དུ།
དགུན་དང་སྤྱི་དང་དབྱར་རྣམས་ཀྱི། །ཟླ་བ་ཕྱེད་དང་གཉིས་རྣམས་ཀྱི། །ཟླ་བ་ཕྱེད་
ནི་ལུས་པ་ན། །མཁས་པས་ཞག་མི་ཐུབ་པ་དོར། །ཞེས་གསུངས་པས་རགས་རྩིས་ལ།
ཟླ་བ་གཉིས་གཉིས་ན་ཞག་མི་ཐུབ་པ་རེ་རེ་དོར་བས་ལོ་གཅིག་ལ་ཞག་གི་ཤོལ་
དྲུག་ལས་མེད་ཀྱང༌། ཞིབ་མོར་བརྩིས་ན། ཤོལ་ཞག་གྲངས་བཅུ་གཅིག་ཡོང་
བས། དེ་དག་དང་བཅས་པའི་ཟླ་བ་བཅུ་གཉིས་ལ་ལོ་གཅིག་ཏུ་བརྩིའོ། །དེས་ན་
ཚེས་ཞག་གི་ཟླ་བ་བཅུ་གཉིས་ཞག་ཤོལ་བཅུ་གཅིག་དང་བཅས་པ་དང་། ཉིན་ཞག་
སུམ་ཅུ་ལ་ཟླ་བར་བྱས་པའི་ཟླ་བ་བཅུ་གཉིས་དོན་གཅིག་པས། ཉིན་ཞག་བརྩིས་
པའི་ཟླ་བ་བཅུ་གཉིས་ལོ་གཅིག་ཡིན་ནོ། །ཞག་མི་ཐུབ་པ་དྲུག་བྱུང་ཡང་། ལོའི་
རྩིས་ལ་དེ་མི་གཏོགས། ཞེས་ཟེར་བ་ནི་ནོར་བ་སྟེ། ཞག་མི་ཐུབ་པ་དྲུག་ལོ་ལ་མི་
རྩི་ན་ཞག་ཤོལ་དང་བཅས་པའི་ཟླ་བ་བཅུ་གཉིས་ལོ་ཡིན་པར་ཁས་བླངས་པ་དང་
འགལ་བ་དང་། ཞག་མི་ཐུབ་དང་བཅས་པའི་ཟླ་བ་བཅུ་གཉིས་ལ་ལོ་གཅིག ཅེས་
（



ལུང་ཀུན་ལས་བཏུས་པ།
པའི་ལུང་དང་འགལ་བའི་ཕྱིར་རོ། །གསུམ་པ་ཉི་མའི་བགྲོད་པ་འཇུག་ལྡོག་ནི།
དགུན་ར་བ་འགོ་ཅན་གྱི་ཟླ་བའི་སྨད་དམ། དགུན་ཟླ་འབྲིང་པོའི་རྒྱལ་གྱི་ཟླ་སྟོད་
ལ་དགུན་ཉི་ལྡོག་པས། ལྷོའི་ཉི་གྲིབ་བྱང་ནས་ལྡོག་ལ། དེ་ནས་ཟླ་བ་དྲུག་ཞག་
དྲུག་འདས་པ་ན་དབྱར་ཉི་ལྡོག་པས། བྱང་གི་ཉི་གྲིབ་ལྷོ་ནས་ལྡོག་གོ །ད་ལོའི་
དགུན་ཉི་ལོག་པ་ནས་སང་གི་དགུན་ཉི་ལྡོག་པའི་བར་གྱི་ལྡོག་མཚམས་གཉིས་པོ་
ལོ་གཅིག་གི་ཚད་དེ། དེ་ལ་ཉིན་ཞག་སུམ་བརྒྱ་དྲུག་ཅུ་ཡོད་ལ་ཚེས་ཞག་བདུན་ཅུ་
རྩ་གཅིག་ཡོད་དོ། །བཞི་པ་ཉིན་མཚན་རིང་ཐུང་མཉམ་ཚུལ་ནི། དགུན་ཉི་ལོག་
ནས་ཟླ་བ་གསུམ་དང་ཞག་གསུམ་འདས་པ་ན་དཔྱིད་ཉིན་མཚན་མཉམ་ཞིང༌།
དབྱར་ཉི་ལོག་ནས་དེ་ཙམ་འདས་པ་ན་སྟོན་ཉིན་མཚན་མཉམ་མོ། །ལྔ་པ་ཟླ་ལྷག་
འབྱུང་བའི་དུས་ངེས་ནི། བྱེད་རྩིས་དང་བསྟན་ཏེ། ཞིབ་མོར་བརྩིས་ན། ཟླ་བ་ཕྱེད་
དང་བཅས་པའི་ཟླ་བ་སུམ་ཅུ་རྩ་གཉིས་ན་ཟླ་ལྷག་ངེས་པར་འབྱུང་བར་འགྲེལ་པ་དྲི་
མེད་འོད་དུ་བཤད་དོ། །
དྲུག་པ་སྟོང་གསུམ་གྱི་ཚད་བཤད་པ་ནི། གླིང་བཞི་པ་ཉི་ཟླ་ཚངས་པའི་
འཇིག་རྟེན་དང་བཅས་པ་བྱེ་བ་ཕྲག་བརྒྱ་ནི་སྟོང་གསུམ་གྱི་སྟོང་ཆེན་པོའི་འཇིག་
རྟེན་གྱི་ཁམས་ཞེས་བྱ་སྟེ། དེ་ནི་མེ་ལ་སོགས་པས་འཇིག་པ་ན་ཡང་། མཉམ་དུ་
འཇིག་ཅིང་འབྱུང་བ་ན་ཡང་མཉམ་དུ་འབྱུང་བ་སྟེ། དེ་ནི་སངས་རྒྱས་རེ་རེའི་གདུལ་
བྱའི་ཞིང་རེ་ཡིན་ཏེ། དེར་སངས་རྒྱས་གཉིས་སྔ་ཕྱི་མེད་པར་གཅིག་ཅར་འབྱུང་གནས་
མེད་ཅིང་གོ་སྐབས་མེད་དོ། །དེ་ཡང་མཛོད་དུ། གླིང་བཞི་པ་དང་ཉི་ཟླ་དང་། །རི་
}



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
རབ་དང་ནི་འདོད་ལྷ་དང༌། །ཚངས་པའི་འཇིག་རྟེན་སྟོང་ལ་ནི། །སྟོང་ནི་སྤྱི་ཕུད་
དག་ཏུ་འདོད། །དེ་སྟོང་ལ་ནི་སྟོང་གཉིས་པ། །བར་མའི་འཇིག་རྟེན་ཁམས་སུ་
འདོད། །དེ་སྟོང་ལ་ནི་སྟོང་གསུམ་མོ། །མཉམ་དུ་འཇིག་ཅིང་འབྱུང་བ་ཡིན། །
ཅེས་བཤད་དོ། །
གཉིས་པ་འཇིག་ཆགས་ཀྱི་བསྐལ་པ་བཤད་པ་ལ་ལྔ་ལས། དང་པོ་འཇིག་
པའི་བསྐལ་པ་བཤད་པ་ནི། ཅི་ཙམ་ན་བསྐལ་པ་འཇིག་པ་ཞེས་བྱ་ཞེ་ན། འཇིག་
པའི་བསྐལ་པ་དམྱལ་བའི་སྲིད་པ་སྟོང་པ་ནས་བཟུང་སྟེ། སྣོད་ཀྱི་འཇིག་རྟེན་མ་
ལུས་པར་ཟད་ཀྱི་བར་སྟེ། དེ་ལ་བསྐལ་པ་འཇིག་པ་ནི་གཉིས་ཏེ། སེམས་ཅན་
འཇིག་པ་དང་སྣོད་འཇིག་པའོ། །དེ་ལ་གང་གི་ཚེ་སེམས་ཅན་དམྱལ་བ་པ་རྣམས་
ཤི་འཕོས་ནས་ལས་ཟད་པ་རྣམས་འགྲོ་བ་གཞན་དུ་སྐྱེ་ཞིང་། མ་ཟད་པ་རྣམས་
འཇིག་རྟེན་གྱི་ཁམས་གཞན་གྱི་དམྱལ་བར་སྐྱེ་བར་འགྱུར་ཞིང་། འདིར་སེམས་
ཅན་དམྱལ་བ་གསར་དུ་མི་སྐྱེ་བ་ན། བསྐལ་པ་འཇིག་པའི་མགོ་བརྩམ་པ་ཡིན་ཞིང་
རིམ་པ་དེས་དམྱལ་བ་མ་ལུས་པ་ཟད་ཅིང་། ཡི་དྭགས་དུད་འགྲོ་རྣམས་ཀྱང་དེ་
བཞིན་དུ། འགྲོ་བ་གཞན་དང་འཇིག་རྟེན་གཞན་དུ་འཕོས་པའི་ཚུལ་གྱིས་ཟད་པར་
འགྱུར་ཞིང་། དུད་འགྲོ་རྒྱ་མཚོ་ན་གནས་པ་རྣམས་སྔར་ཟད་ཅིང༌། མི་དང་ལྷན་
ཅིག་ཏུ་རྒྱུ་བ་རྣམས་དེ་དང་ལྷན་ཅིག་ཏུ་འཇིག་གོ། མི་དག་ལས་གང་ཡང་རུང་བ་
ཞིག་གིས་སློབ་དཔོན་མེད་པར་བསམ་གཏན་དང་པོ་ལ་སྙོམས་པར་འཇུག་པ་
ཐོབ་ཅིང་། དེའི་རྗེས་སུ་མི་གཞན་རྣམས་ཀྱི་བཞུགས་པས་བསམ་གཏན་དང་པོ་
S |



ལུང་ཀུན་ལས་བཏུས་པ།
པ་ཐོབ་སྟེ། ཤི་འཕོས་ནས་ཚངས་པའི་འཇིག་རྟེན་དུ་སྐྱེའོ། །སྒྲ་མི་སྙན་པ་དག་ལ་
ཆགས་བྲལ་མེད་པས་ཤི་ནས་སུམ་ཅུ་རྩ་གསུམ་དུ་སྐྱེ་བར་འགྱུར་རོ། །དེ་བཞིན་དུ་
རྒྱལ་ཆེན་རིགས་བཞི་པ་ལ་སོགས་པ་འདོད་པའི་ལྷ་རྣམས་ཀྱིས་ཀྱང་ཆོས་ཉིད་
ཀྱིས་ཐོབ་པའི་བསམ་གཏན་དང་པོ་ལ་སྙོམས་པར་འཇུག་ཅིང་ཤི་ནས་ཚངས་པའི་
འཇིག་རྟེན་དུ་སྐྱེ་ལ་ རིམ་པ་དེས་ན་འདོད་པར་སེམས་ཅན་གཅིག་ཀྱང་མ་ལུས་
པའི་ཆེ་འདོད་པའི་འཇིག་རྟེན་ཞིག་པ་ཞེས་བྱའོ། །ཚངས་པའི་འཇིག་རྟེན་སེམས་
ཅན་གང་ཡང་རུང་བ་གཅིག་གིས་བསམ་གཏན་གཉིས་པ་ཆོས་ཉིད་ཀྱིས་ཐོབ་ཅིང་
གཞན་དག་ཀྱང་དེའི་རྗེས་སུ་སློབ་པ་ཐམས་ཅད་ཀྱང་བསམ་གཏན་གཉིས་པ་ལ་
སྙོམས་པར་འཇུག་ཅིང་། ཤི་ནས་འོད་གསལ་དུ་སྐྱེ་སྟེ། ཚུལ་དེས་སེམས་ཅན་
གཅིག་ཀྱང་མ་ལུས་པ་ན་ཚངས་པའི་འཇིག་རྟེན་འཇིག་པ་ཞེས་བྱའོ། །དེ་ནས་སྣོད་
སྟོང་པ་དེ་ཉིད་ཉི་མ་བདུན་རིམ་གྱིས་བྱུང་བས་རི་རབ་ཀྱི་མཐར་ཐུག་པར་བསྲེགས་
ཤིང་། མེ་ལྕེ་རླུང་གིས་ཁྱེར་བས་ཚངས་པའི་འཇིག་རྟེན་ཡང་སྲེག་གོ །དེ་བཞིན་དུ་
ཆུས་འཇིག་པ་ན། ལྷ་དང་མི་དག་བསམ་གཏན་གསུམ་པར་སྐྱེ་ཞིང་། དེ་ཉིད་ལས་
བྱུང་བའི་ཆུས་སྣོད་ལན་ཚྭ་ཆུས་ཞུ་བར་བྱེད་པ་བཞིན་དུ་མེད་པར་བྱེད་དོ། །རླུང་
གིས་འཇིག་པ་ན། བསམ་གཏན་བཞི་པར་སྐྱེ་ཞིང་ལུས་རླུང་ནད་ཀྱིས་སྐམ་པ་བཞིན་
དུ་སྣོད་རླུང་གིས་སྐེམས་ཤིང་མེད་པར་བྱེད་དོ། །
གཉིས་པ་ཆགས་ཚུལ་ནི། འཇིག་རྟེན་ཆགས་པ་ནི་དང་པོ་ནམ་མཁའ་
སྟོང་པ་ལ་སེམས་ཅན་གྱི་ལས་ཀྱི་དབང་གིས་སྣོད་ཀྱི་སྔ་ལྟས་སུ་གྱུར་པའི་རླུང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
འཇམ་པོ་ལངས་པ་ནས་བཟུང་སྟེ། དམྱལ་བའི་སྲིད་པར་སེམས་ཅན་གཅིག་སྐྱེ་བ་
རྫོགས་ཀྱི་བར་དུ་སྟེ། དེ་ཡང་དང་པོ་ཚངས་པའི་འཇིག་རྟེན་ནས་འཐབ་བྲལ་གྱི་
བར་གྱི་གཞལ་མེད་ཁང་རྣམས་ཡས་རིམ་གྱི་སྤྲུལ་པ་ལྟ་བུར་ཆགས་ལ། དེའི་འོག་
ཏུ་ས་ལ་བརྟེན་པ་རྣམས་ནི་རླུང་གི་དཀྱིལ་འཁོར་ནས་མས་རིམ་དུ་ཆགས་སོ། །དེ་
ནས་སེམས་ཅན་གང་ཡང་རུང་བ་གཅིག་འོད་གསལ་ནས་ཤི་འཕོས་ནས་ཚངས་
པའི་གཞལ་མེད་ཁང་སྟོང་པར་སྐྱེ་བར་འགྱུར་ལ་དེ་ནི་ཚངས་པ་ཆེན་པོར་འགྱུར་
ཞིང་། དེའི་འོག་ཏུ་སེམས་ཅན་གཞན་དག་ཀྱང་ཤི་འཕོས་ནས་ཚངས་པའི་འདུན་
ན་འདོན་དུ་སྐྱེ་བར་འགྱུར་རོ། །དེ་ནས་རིམ་གྱིས་ལྷ་དང༌། མི་དང་། ངན་སོང་
གསུམ་ཆགས་ཤིང་གང་གི་ཚེ་དམྱལ་བ་མནར་མེད་པར་སེམས་ཅན་གཅིག་སྐྱེས་
པ་དེའི་ཚེ་ཆགས་པ་རྫོགས་པ་ཞེས་བྱའོ། །
གསུམ་པ་གནས་པའི་བསྐལ་པ་ལ་གསུམ། བར་བསྐལ་དང་བསྐལ་ཆེན་
གྱི་ཁྱད་པར་ནི། གནས་པའི་བར་གི་བསྐལ་པ་དང་པོ་ནི་ཚེ་ལོ་དཔག་མེད་ནས་
འགྲིབ་པའི་མགོ་ཚུགས་པ་ནས་བཟུང་སྟེ། ཚེ་ལོ་བཅུ་པར་གྱུར་པའི་བར་དུ་སྟེ།
འཇིག་རྟེན་ཆགས་པའི་ཚེ་མི་རྣམས་ཀྱི་ཚེ་ལོ་དཔག་མེད་ལ་བར་གྱི་བསྐལ་པ་བཅུ་
དགུ་འདའོ། །ཚེ་ལོ་བཅུ་པ་དེ་ནས་ཡར་བརྒྱད་ཁྲིའི་བར་དུ་སྐྱེ་བ་དང་མར་བཅུ་པའི་
བར་དུ་འགྲིབ་པ་ཟུང་རེ་ལ་བར་བསྐལ་རེར་བྱས་པའི་བར་གྱི་བསྐལ་པ་གཞན་ནི་
བཅོ་བརྒྱད་དོ། །ཚེ་ལོ་བཅུ་པ་ཐ་མ་དེ་ནས་ཡར་བརྒྱད་ཁྲིའི་བར་དུ་འཕེལ་སྟེ། མར་
མི་འགྲིབ་པ་དེ་ནི་བར་གྱི་བསྐལ་པ་གཅིག་ཏུ་བརྩིས་ཏེ། མར་གྱི་མ་ཐོག་རིང་མོ་



ས་འདས་པ།
ལུང་ཀུན་ལས་བཏུས་པ། །
ཞེས་བྱའོ། །ཅི་ཙམ་ན་འཕེལ་འགྲིབ་བྱེད་ཅེ་ན། ལོ་བརྒྱ་རེ་ན་འཕེལ་བའི་ཚེ་ལོ་
རེ་འཕེལ་ལ། འགྲིབ་པའི་ཚེ་ལོ་རེ་འགྲིབ་པར་བྱེད་ལ་སྔ་མ་ཡ་ཐོག་དང་ཕྱི་མ་མ་
ཐོག་གཉིས་པོ་ལ་ལོ་ཉིས་བརྒྱ་རེ་ན་ལོ་རེ་འཕེལ་འགྲིབ་བྱེད་ཅེས་བོད་རྒན་དག་
ཟེར་སྟེ། ཤེས་བྱེད་མེད་ཅིང་ལུང་རིགས་དང་འགལ་བའི་ཕྱིར་མི་རིགས་སོ། །
དེས་ན། འདི་ཙམ་ན་འཕེལ་འགྲིབ་བྱེད་ཀྱི་ཚད་ངེས་པ་བཤད་པ་མེད་ལ། དེ་དག་
སྡིག་སྤྱོད་པ་ཤས་ཆེ་ཆུང་གིས་འཕེལ་འགྲིབ་མྱུར་བུལ་དུ་འགྱུར་ཞེས་མཁས་པ་
དག་ཟེར་ཏེ། དེ་ཙམ་རིགས་སོ། །དེ་ལྟར་བར་གྱི་བསྐལ་བ་ཉི་ཤུར་འཇིག་རྟེན་
གནས་པ་ཞེས་བྱའོ། །གནས་པ་དང་ཆགས་པ་དང་འཇིག་པ་དང་སྟོང་པ་བཞི་པོ་
བར་གྱི་བསྐལ་པ་ཉི་ཤུ་རེ་དུས་རེ་མཉམ་མོ། །སྣོད་ཆགས་པ་དང་འཇིག་པ་ལ་བར་
གྱི་བསྐལ་པ་རེ་དང་། བཅུད་ཀྱི་འཇིག་རྟེན་ཆགས་པ་དང་འཇིག་པ་ལ་བར་གྱི་
བསྐལ་པ་བཅུ་དགུ་རེའི་ཡུན་འགོར་རོ། །གནས་པ་དང་འཇིག་པ་ཆགས་པ་སྟོང་
པ་རྣམས་ཀྱི་བར་བསྐལ་བརྒྱད་ཅུ་ལ་བསྐལ་པ་ཆེན་པོ་གཅིག་ཅེས་བྱའོ། །
གཉིས་པ་དེ་དག་ཏུ་འཕགས་པ་གསུམ་འབྱོན་ཚུལ་ནི། དེ་ལྟ་བུ་གྲངས་
མེད་པ་གསུམ་དུ་ཚོགས་གཉིས་བསགས་པ་ལས་སངས་རྒྱས་འབྱུང་ངོ༌། །གྲངས་
ཀྱི་གནས་གཞན་དྲུག་ཅུའི་ཐ་མ་ནི་གྲངས་མེད་དེ། གྲངས་ཀྱི་གནས་གཞན་དྲུག་
ཅུའི་སྡོམ་པ་ནི། གཅིག་བཅུ་བརྒྱ་སྟོང་ཁྲི་འབུམ་དང་། །ས་ཡ་བྱེ་བ་དུང་ཕྱུར་
རྣམས། །ཟླ་བོ་མེད་པའི་གྲངས་སུ་བཤད། །ཐེར་འབུམ་ཕྲག་ཁྲིག་རབ་བཀྲམ་
དང༌། །གཏམ་དཀྲིགས་མི་འཁྲུགས་ཁྱད་འབྱིན་དང༌། །སྤངས་རྟེན་དེད་འདྲེན་
S,3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
མཐའ་སྣང་དང་། །རྒྱུ་རིགས་འོད་མཛེས་དཔང་པོ་དང༌། །ལེགས་འབྱིན་རྟོགས་
འགྲོ་དབྱིངས་རྡུལ་དང༌། །རྒྱ་རྟགས་སྟོབས་འཁོར་བརྡ་ཤེས་དང་། །རྣམ་འབྱུང་
སྟོབས་མིག་ཉི་ཤུ་གཅིག། གྲངས་མེད་ཀུན་ལ་བཅུ་འགྱུར་བསྒྲེ། །བར་དུ་བརྒྱད་
ནི་མ་རྙེད་དོ། །ཅེས་སློབ་དཔོན་དབྱིག་གཉེན་གྱིས་བཤད་དོ། །སངས་རྒྱས་དེ་
ཡང་ཚེ་ལོ་བརྒྱད་ཁྲི་ནས་མར་འགྲིབ་པ་ནས་བཟུང་སྟེ། བརྒྱའི་ནང་ཡན་ཆད་དུ་
འབྱུང་གི བརྒྱད་ཁྲིའི་གོང་ན་ཡར་འཕེལ་བའི་ཚེ་མི་འབྱུང་སྟེ། སེམས་ཅན་རྣམས་
སྐྱོ་དཀའ་བའི་ཕྱིར་རོ། །བརྒྱ་པ་ཕྱིན་ཆད་ཡང་མི་འབྱུང་སྟེ། སྙིགས་མ་ལྔ་པོ་བདོ་
བས་ཏེ། ཚེ་དང་དུས་དང་ཉོན་མོངས་དང་། ལྟ་བ་དང་། སེམས་ཅན་གྱི་སྙིགས་མ་
ཤིན་ཏུ་ལྷག་པའི་ཕྱིར་རོ། །བསེ་རུ་ལྟ་བུའི་རང་སངས་རྒྱས་ནི་བསྐལ་པ་ཆེན་པོ་
བརྒྱར་ཚོགས་བསགས་པ་ལས་འབྱུང་ངོ་། །དེ་ཡང་ཡར་སྐྱེ་དང་མར་འགྲིབ་གཉིས་
ཀའི་དུས་སུ་འབྱུང་ངོ༌། །ཉན་ཐོས་རྣམས་ནི་ལམ་མྱུར་ན་སྲིད་པ་གསུམ་གྱི་ཐར་པ་
ཐོབ་སྟེ། ཚེ་དང་པོ་ལ་ཚོགས་སོག གཉིས་པ་ལ་སྦྱོར་ལམ་སྐྱེ། གསུམ་པ་ལ་
འཕགས་ལམ་ཐོབ་བོ། །བུལ་བ་ལ་ནི། དེ་ལྟར་ཐོགས་ན་སྲིད་པ་ལན་བདུན་པ་
སོགས་ངེས་པ་མེད་དོ། །གསུམ་པ་འཁོར་ལོས་བསྒྱུར་བ་བཞི་ཇི་ལྟར་འབྱུང་བ་ནི།
འཁོར་ལོས་བསྒྱུར་བ་འབྱུང་བ་ནི། ཚེ་ལོ་བརྒྱད་ཁྲི་ལས་མི་ཕྱི་སྟེ། དེ་མན་ཆད་དུ་
འདིའི་ཕུན་སུམ་ཚོགས་པ་མི་རྫོགས་པའི་ཕྱིར་རོ། །དེ་ཡང་གསེར་དང་དངུལ་དང་།
ཟངས་དང་། ལྕགས་ཀྱི་འཁོར་ལོས་བསྒྱུར་བ་རྣམ་པ་བཞིའོ། །དེ་དག་ནི་གོ་རིམ་
བཞིན་གླིང་བཞི་དང༌། བྱང་མ་གཏོགས་པ་གླིང་གསུམ་དང་ཤར་དང་ལྷོའི་གླིང་



ལུང་ཀུན་ལས་བཏུས་པ་
གཉིས་དང་། འཛམ་གླིང་གཅིག་ཉིད་ལ་དབང་བྱེད་དོ། །དེ་ལ་དང་པོ་ལ་ནི་ཁམས་ཀྱི་
རྒྱལ་པོ་རྣམས་ཀྱིས་བསུས་ནས་འདུད་པར་བྱེད་དོ། །གཉིས་པ་ལ་ནི་རང་ཉིད་
ཡུལ་དེ་དང་དེར་ཕྱིན་པས་འདུད་པར་འགྱུར། གསུམ་པ་ལ་ནི། གཡུལ་བཤམས་
པ་ཙམ་གྱིས་འདུད་དོ། །བཞི་པ་ལ་ནི་གཡུལ་བཤམས་ཏེ། མཚོན་བརྩམ་པ་ཙམ་
གྱིས་འདུད་པར་འགྱུར་རོ། །ཐམས་ཅད་ཀྱང་ཆོས་ཀྱི་རྒྱལ་པོ་ཡིན་པས་གནོད་པ་
མི་བྱེད་ཀྱི་དགེ་བཅུའི་ལམ་ལ་འགོད་དོ། །གླིང་བཞི་པ་གཅིག་ཏུ་འཁོར་ལོས་བསྒྱུར་
བའི་རྒྱལ་པོ་གཉིས་ལྷན་ཅིག་ཏུ་འབྱུང་བ་མིན་ཏེ། འགྲན་ཟླ་མེད་པའི་ལས་བསགས་
པའི་ཕྱིར་རོ། །དཔེར་ན་འཇིག་རྟེན་གྱི་ཁམས་གཅིག་ཏུ་སངས་རྒྱས་གཉིས་གཅིག་
བྱར་མི་འབྱུང་བ་བཞིན་ནོ། །མཚན་བཟང་པོ་སུམ་ཅུ་རྩ་གཉིས་དང་ལྡན་པས་ཀྱང་
རྒྱལ་པོ་གཞན་ལས་ཁྱད་པར་འཕགས་ཤིང་སངས་རྒྱས་དང་དེ་གཉིས་ཀྱི་ཁྱད་
པར་ནི་འཁོར་ལོས་བསྒྱུར་བའི་རྒྱལ་པོའི་མཚན་རྣམས་ཀྱི་རྣམ་པ་མི་གསལ་བ་
དང་ཡུལ་ན་མི་གནས་པ་དང༌། སངས་རྒྱས་ཀྱི་ལྟར་ཆ་ཤས་ཡོངས་སུ་རྫོགས་པ་
མེད་ལ། སངས་རྒྱས་ནི་དེ་ལས་བཟློག་པ་ཡིན་ནོ། །དེ་སྐད་དུ་ཡང་རིན་ཆེན་ཕྲེང་
བར། འཁོར་ལོས་བསྒྱུར་རྒྱལ་རྣམས་ལ་ཡང་། །འདི་དག་ཡོད་པར་འདོད་མོད་ཀྱི། །
དག་དང་གསལ་དང་མཛེས་པ་ནི། །སངས་རྒྱས་རྣམས་ཀྱི་ཆར་མི་ཕོད། །ཅེས་
གསུངས་པ་ལྟར་རོ། །
བཞི་པ་བསྐལ་པ་མཐར་ཕྱིན་ཚུལ་ནི། བསྐལ་པ་དང་པོ་རྣམས་ཀྱང་རྒྱལ་
པོ་དང་བཅས་པ་ཡིན་ནམ་ཞེ་ན། མ་ཡིན་ཏེ་སྔར་བསྐལ་པ་དང་པོར་བྱུང་བའི་མི་
༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྣམས་ནི་གཟུགས་ན་སྤྱོད་པའི་ལྷ་བཞིན་བརྫུས་ཏེ་སྐྱེས་པ་ནམ་མཁའ་ལ་འགྲོ་བ་
རང་གི་འོད་ཀྱིས་སྣང་བར་བྱེད་པ་དགའ་བའི་ཟས་ཅན་ཡན་ལག་དང་ཉིང་ལག་
མ་ཚང་བ་མེད་པ་ཚེ་དཔག་ཏུ་མེད་པ་ཐུབ་པའོ། །དེ་ལྟར་གྱུར་པ་དེ་ནས་དུས་རིམ་
གྱིས་འདས་པ་ན་རོ་ལ་ཆགས་པར་གྱུར་ནས་འཇིག་རྟེན་གྱི་ཕུང་ཁྲོལ་མཐའ་དག་
བྱུང་སྟེ། འདི་ལྟར། འཇིག་རྟེན་ཆགས་པའི་ཚེ་སའི་སྟེང་ཆུས་ཁྱབ་རླུང་གིས་སྲིས་
མར་བྱས་པ་ལས་བྱུང་བའི་སའི་རོ་སྦྲང་རྩིའི་རོ་ཅན་གྱིས་སའི་སྟེང་ཁྱབ་པར་གནས་
པ་ལ་རྐམ་ཆགས་ཅན་ཞིག་གིས་སོར་མོའི་རྩེ་མོས་དེའི་རོ་མྱང་པས། གཞན་རྣམས་
ཀྱང་དེ་བཞིན་བྱེད་པས་ཁ་ཟས་ཟ་བའི་རྩོམ་པ་དང་པོ་བྱུང་ལ། དེ་ནས་ལུས་རྩུབ་
ཅིང༌། འོད་ཉམས་པས་མུན་པ་བྱུང་བ་དང་། སེམས་ཅན་གྱི་ལས་ཀྱི་དབང་གིས་
ཉི་ཟླའི་སྣང་བ་བྱུང་ངོ༌། །དེ་ནུབ་པ་དང་། སའི་ཞག་སེར་པོ་སྦྲང་རྩིའི་རོ་ཅན་བྱུང་
བ་ཡང་མྱང་པས་ནུབ་བོ། །དེའི་འོག་ཏུ་ལྡམ་བུའི་ཚལ་མངར་མོ་སྦྲང་རྩིའི་རོ་ཅན་
བྱུང་བ་ཡང་མྱང་པས་ནུབ་བོ། །དེ་ནས་མ་རྨོས་མ་བཏབ་པའི་འབྲས་སཱ་ལུ་ཤུན་
པགས་མེད་པ་བྱུང་བས་དེ་ཟོས་པས་ཟས་རགས་པས་རྒྱུ་མཐུན་བྱུང་ཞིང་གཤང་
བ་དང་ལྕི་བའི་ལམ་དང༌། ཕོ་དང་མོའི་དབང་པོ་དག་བྱུང་བར་གྱུར་ཏོ། །དེ་ནས་
ཕོ་དང་མོའི་དབྱིབས་ཐ་དད་པར་གྱུར་ཅིང་། དེ་དག་ཕན་ཚུན་མཐོང་བ་ན་སྔོན་གོམས་
པས་ཚུལ་བཞིན་མ་ཡིན་པའི་ཡིད་ལ་བྱེད་པས། འདོད་ཆགས་སྐྱེས་ཏེ་འཁྲིག་པ་
སྤྱོད་པར་གྱུར་ཏོ། །ཡང་དེ་དག་གི་འབྲས་དེ་ནངས་བཟའ་བྱ་ནངས་ལེན། ནུབ་
བཟའ་བྱ་ནུབ་ལེན་པ་ལ་སེམས་ཅན་ལེ་ལོ་ཅན་ཞིག་གིས་སོག་འཇོག་བྱས་པ་ན་



ལུང་ཀརུ་འ་ས་གྲལྟས་པ།
གཞན་དག་ཀྱང་དེ་བཞིན་བྱེད་པས་འབྲས་བརྔས་སོ། །ཆོག་མི་སྐྱེ་བས་འབྲས་ཀྱི་
དོན་དུ་ཞིང་བགོས་ནས་ཀུན་ཏུ་བཟུང་བས་གཞན་གྱིས་དེ་ལ་མ་བྱིན་པར་ལེན་པ་
བྱུང་ནས། དེ་དག་ཚར་བཅད་པའི་ཕྱིར། མི་ཁྱད་པར་ཅན་ཞིག་ལ་ཐམས་ཅད་ཀྱི་
ཞིང་གི་ཐོབ་ཤས་དྲུག་ཆ་ཕུལ་ནས་ཞིང་དཔོན་དུ་བསྐོས་པས་ཕལ་པོ་ཆེ་ཀུན་གྱིས་
བཀུར་བའི་རྒྱལ་པོ་མང་པོས་བཀུར་བ་ཞེས་བྱ་བར་གྱུར་ཏོ། །རྒྱལ་པོ་རྣམས་ཀྱི་
དང་པོ་དེ་ཡིན་ནོ། །དེ་ནས་འདོད་པ་ལ་འགའ་ཞིག་ཡིད་ཕྱིར་ཕྱོགས་ཏེ། དགོན་
པར་འདོང་བ་ལ་བྲམ་ཟེ་ཞེས་གྲགས་སོ། །དེ་བཞིན་དུ་རྗེའུའི་རིགས་དང་། དམངས་
རིགས་ལ་སོགས་པ་རིགས་ཐ་དད་པ་དག་བྱུང་ངོ༌། །དེ་ནས་རྒྱལ་པོ་འགའ་ཞིག་
གིས་ལེགས་པར་མ་བསྐོས་པས་རྐུན་པོ་མང་དུ་བྱུང་བས། དེ་དག་ལ་མཚོན་གྱིས་
བཏབ་པས་བདག་ཅག་གིས་མ་བརྐུས་སོ་ཞེས་རྫུན་སྨྲ་བ་བྱུང་སྟེ། དེ་ལྟར་རིམ་
གྱིས་མི་དགེ་བ་བཅུའི་ལས་ཀྱི་ལམ་རྣམས་ལྷག་པར་སྤྱད་པས་ཚེ་འགྲིབ་པས་ཏེ་
མཐར་ཚེ་ཐུང་བ་ལོ་བཅུ་པར་འགྱུར་རོ། །དེའི་ཕྱིར་ཕུང་ཁྲོལ་གྱི་རྩ་བ་ནི་རོ་ལ་ཆགས་
པ་དང་ལེ་ལོ་གཉིས་ཡིན་ནོ། །ཚེ་ལོ་བཅུ་པའི་དུས་སུ་བར་གྱི་བསྐལ་པ་མཐར་
ཕྱིན་ཏོ། །དེ་ཡང་མཚོན་དང་ནད་དང་མུ་གེའི་བསྐལ་པ་གསུམ་གྱིས་བསྐལ་པ་བར་
མ་མཐར་ཕྱིན་པར་བྱེད་དོ། །དེ་ཡང་ཚེ་ལོ་བཅུ་པའི་དུས་སུ་ཆོས་མ་ཡིན་པའི་རྒྱུ་
སེམས་ཅན་རྣམས་གནོད་སེམས་ལྷག་པར་བསྐྱེད་དེ། གཅིག་གིས་གཅིག་མཐོང་
ན་རྔོན་པས་རང་དམིགས་མཐོང་བ་བཞིན་དུ་གྱུར་ནས་གང་བླངས་པ་མཚོན་རྣོན་
པོར་གྱུར་ནས་ཕན་ཚུན་གཅིག་གིས་གཅིག་གསོད་པར་བྱེད་དོ། །ཡང་དེ་ཉིད་ཀྱི་



གར་
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཆེ་ཉེས་པ་དེ་ཉིད་ཀྱིས་མི་མ་ཡིན་པ་རྣམས་ཀྱིས་ཡམས་ནད་གསོར་མི་རུང་བ་
དག་བཏང་བས་ཕལ་ཆེར་འཆི་བར་འགྱུར་རོ། །ཡང་དེ་ཉིད་ཀྱི་ཚེ། ཉེས་པ་དེ་
ཉིད་ཀྱིས་ལྷ་ཡིས་ཆར་མ་ཕབ་པས། གབ་ཚེ་བ་ཞེས་བྱ་བ་དང་། རུས་རྒོང་དཀར་
པོ་བ་ཞེས་བྱ་བ་དང་། ཐུར་མས་འཚོ་བ་ཞེས་བྱ་བའི་མུ་གེ་འབྱུང་བར་འགྱུར་རོ། །
དེ་ལ་བཀྲེས་པས་ཉེན་ནས་ཕན་ཚུན་འདུས་ཏེ་འཆི་བས། མ་འོངས་པའི་སྐྱེ་བོའི་
དོན་དུ། ས་བོན་གབ་ཚེའི་ནང་དུ་འཇོག་པས་ན། གབ་ཚེ་བ་ཞེས་བྱའོ། །ལུས་
སྐམས་ཤིང་ཤི་བ་དེ་དག་མྱུར་དུ་རུས་པ་དཀར་པོར་གྱུར་པས་སམ། བཀྲེས་པས་
ཉེན་པ་རྣམས་རུས་གོང་དཀར་པོ་དེ་དག་བསྡུས་ནས་ཆུར་བསྐོལ་ནས་འཐུང་བར་
བྱེད་པས་རུས་གོང་དཀར་པོ་བ་ཞེས་བྱའོ། །སེམས་ཅན་དེ་དག་དེ་རིང་ཁྱིམ་བདག་
ཟ་བའི་རེས་ལ་བབ་བོ། །སང་ཁྱིམ་བདག་མོ་ཟ་བའི་རེས་ལ་བབ་བོ་ཞེས་ཟེར་ཞིང་
ཟས་ཐུར་མས་བགོས་པའམ། རྩིག་སྲུབས་ནས་འབྲུ་རེ་རེ་ཙམ་ཐུར་མས་ནུར་ནས།
དེ་ཆུར་བསྐོལ་ཏེ་འཐུང་པ་ན། མུ་གེ་ཐུར་མ་ཞེས་བྱའོ། །འགའ་ཞིག་ཉི་མ་འགའ་
ཙམ་སྲོག་གཅོད་པ་སྤངས་པ་དང༌། དགེ་འདུན་ལ་ཨ་རུ་ར་རེ་ཙམ་ཕུལ་བ་དང་།
བསོད་སྙོམས་རེ་ཙམ་ཕུལ་བ་དག བསྐལ་པ་བར་མ་གསུམ་པོ་དེ་ལ་མི་སྐྱེ་བར་
བཤད་དོ། །སའི་དངོས་གཞིར་ཚེ་ལོ་སུམ་ཅུ་པ་ལ་མུ་གེ ཉི་ཤུ་པ་ལ་ནད། བཅུ་པ་
ལ་མཚོན་གྱི་བསྐལ་པ་འབྱུང་བར་བཤད་དོ། །ཡུན་ཅི་ཙམ་འབྱུང་ཞེ་ན། ཞག་
བདུན་དང་། ཟླ་བ་བདུན་དང་། ལོ་བདུན་གོ་རིམ་བཞིན་དུ་འབྱུང་ངོ་། །ལྔ་པ་འཇིག་
ཆགས་བསྐལ་པའི་རྣམ་གྲངས་ལ་གཉིས་ཀྱི་དང་པོ་འཇིག་བྱེད་ཀྱི་རྫས་ནི། འཇིག་



པུང་ཀན་འ་ས་བཀས་པ་།
རྟེན་འཇིག་པར་བྱེད་པ་ནི། མེ་དང་། ཆུ་དང་། རླུང་གསུམ་ཡིན་གྱི། སས་མ་ཡིན་
གྱི་ས་ལས་གྱུར་པའི་སྐྱོན་བཞི་པ་མེད་པའི་ཕྱིར་རོ། །དེ་ལ་མེས་བསམ་གཏན་དང་པོ་
མན་ཆད། ཏུས་གཉིས་པ་མན་ཆད། རླུང་གིས་གསུམ་པ་མན་ཆད་འཇིག་པར་
བྱེད་དེ། དང་པོ་ན་རྟོག་དཔྱོད་མེ་ལྟ་བུ་ཡོད་པ་དང༌། གཉིས་པ་ན་དགའ་བདེ་ཆུ་
ལྟ་བུ་ཡོད་པ་དང༌། གསུམ་པ་ན་དབུགས་དབྱུང་རྔུབ་གཡོ་བ་རླུང་ལྟ་བུ་ཡོད་པས་
སོ༑ ༑བཞི་པ་ལ་ནི་ནང་གི་སྐྱོན་མེད་པའི་ཕྱིར་ཕྱི་རོལ་གྱི་རྐྱེན་གྱིས་འཇིག་མི་ནུས་
ཀྱི་སེམས་ཅན་དེ་ཉིད་འཆི་བ་ན་གཞལ་མེད་ཁང་དང་བཅས་ཏེ་འཇིག་གོ །དེ་སྐད་
དུ་ཡང་། མེ་དང་ཆུ་དང་རླུང་དག་གིས། །འཇིག་པ་དག་ནི་ཡང་གསུམ་ཡིན། །
བསམ་གཏན་གཉིས་སོགས་གསུམ་པོ་ནི། །དེ་དག་གི་རྩེ་གོ་རིམ་བཞིན། །དེའི་
སྐྱོན་དང་ཆོས་མཐུན་ཕྱིར། །བཞི་པ་ན་མེད་མི་གཡོའི་ཕྱིར། །ཞེས་པ་ལྟར་རོ།
།གཉིས་པ་འཇིག་ཚུལ་གྱི་གྲངས་ནི། དང་པོར་མེས་འཇིག་པའི་བསྐལ་པ་བདུན།
དེའི་འོག་ཏུ་ཆུས་འཇིག་པའི་བསྐལ་པ་གཅིག ཚུལ་དེ་ལྟར་མེས་འཇིག་པ་བདུན་
བདུན་གྱིས་མཇུག་ཏུ་ ཆུས་འཇིག་ པ་ རེ་ རེ་ བྱས་པའི་ཆུས་འཇིག་པའི་བསྐལ་པ་
བདུན་ཐལ་ནས། དེ་ནས་མེས་འཇིག་པའི་བསྐལ་པ་བདུན་གྱི་ཕྱི་མ་རླུང་གི་འཇིག་
ཅིང་དེ་དག་ཀུན་ལ་འཇིག་ཆགས་ཀྱི་བསྐལ་པ་དྲུག་ཅུ་རྩ་བཞི་ཞེས་བྱ་སྟེ། དགེ་རྒྱས་
པའི་ལྷའི་ཚེ་ཚད་དོ། །དེ་དག་མེ་ཡིས་བདུན་ནོ་ཆུ་ཡིས་གཅིག །དེ་ལྟར་ཆུ་བདུན་
ཐལ་ནས་ཀྱང༌། །མེའི་བདུན་ནོ་དེ་ནས་ནི། །མཇུག་ཏུ་རླུང་གིས་འཇིག་པ་ཡིན། །
ཅེས་བཤད་པ་ལྟར་རོ། །ལུང་ཀུན་ལས་བཏུས་པ་ལས་འཇིག་རྟེན་གྱི་ཁམས་རྣམ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པར་བཤད་པའི་ལེའུ་སྟེ་གཉིས་པའི་འགྲེལ་པའོ། །
གཉིས་པ་རྒྱུ་ཀུན་འབྱུང་གི་བདེན་པས་བསྡུས་པ་ལ་དགེ་མི་དགེའི་ལས་
དང༌། རྒྱུ་རྐྱེན་དང༌། རྟེན་འབྲེལ་བཤད་པ་གསུམ་ལས། དང་པོ་ལ་གཉིས་ཀྱི་
མདོར་བསྟན་པ་ནི། ལེའུ་དང་པོར་བཤད་པའི་མཚན་ཉིད་ཅན་གྱི་མ་ཆགས་པ་
དང་། ཞེ་སྡང་མེད་པ་དང་། གཏི་མུག་མེད་པ་སྟེ་དགེ་བའི་རྩ་བ་གསུམ་གྱིས་
བསྐྱེད་པའི་སྒོ་གསུམ་གྱི་ལས་ནི་དགེ་བ་ཡིན་ཏེ། རྣམ་སྨིན་ཡིད་དུ་འོང་བ་འབྱིན་
བྱེད་ཡིན་པའི་ཕྱིར་རོ། །མ་ཆགས་པ་ལ་སོགས་པ་ནི་མཚོན་པ་ཙམ་སྟེ། སྔར་
བཤད་པའི་དད་སོགས་དགེ་བ་བཅུ་གཅིག་པོ་ཐམས་ཅད་ཀྱིས་བསྐྱེད་པ་རྣམས་
སོ༑ ༑སྤྱིར་དགེ་བ་ལ་གསུམ་སྟེ། ངོ་བོ་ཉིད། འབྲེལ་བ་དང་། ཀུན་ནས་སློང་བའི་
དགེ་བའོ། །དང་པོ་ནི། དད་སོགས་དགེ་བ་བཅུ་གཅིག་རྣམས་ཏེ། སྨན་བཟང་པོ་
ལྟར་རང་བཞིན་གྱིས་རྣམ་པར་དཀའ་བའི་ངོ་བོར་སྐྱེས་པའི་ཕྱིར་རོ། །གཉིས་པ་
ནི་དེ་དག་དང་མཚུངས་ལྡན་གྱི་སེམས་སེམས་བྱུང་རྣམས་ཏེ། སྨན་དང་སྦྱར་བའི་
བཏུང་བ་ལྟར་གྲོགས་སྟོབས་ཀྱིས་དགེ་བར་སྐྱེས་པའི་ཕྱིར་རོ། །གསུམ་པ་ནི་སྔ་
མ་གཉིས་ཀྱིས་ཀུན་ནས་བསླངས་པའི་ལུས་ངག་གི་ལས་ཏེ། སྨན་གྱི་བཏུང་བའི་
སྤྲིས་མ་ལྟར་རྒྱུའི་སྟོབས་ཀྱིས་དགེ་བར་སྐྱེས་པའི་ཕྱིར་རོ། །འདོད་ཆགས་དང་།
ཞེ་སྡང་དང་། གཏི་མུག་གསུམ་གྱིས་སྐྱེད་པའི་སྒོ་གསུམ་གྱི་ལས་ནི་མི་དགེ་བ་སྟེ།
རྣམ་སྨིན་ཡིད་དུ་མི་འོང་བ་འབྱིན་བྱེད་ཡིན་པའི་ཕྱིར་རོ། །མི་དགེ་བ་ཡང་སྔ་མ་
ལྟར་གསུམ་ལས། ངོ་བོ་ཉིད་ཀྱིས་མི་དགེ་བ་ནི། ལུས་ངག་གི་ཉེས་སྤྱོད་ཀུན་ནས་
་



ལུང་ཀུན་ལས་བཏུས་པ།
སློང་བའི་ཉོན་མོངས་པ་དང་ཉེ་བའི་ཉོན་མོངས་པ་རྣམས་སོ། །འབྲེལ་བའི་མི་དགེ་
བ་ནི། དེ་དག་དང་མཚུངས་པར་ལྡན་པའི་སེམས་སེམས་བྱུང་རྣམས་སོ། །སློང་
བའི་མི་དགེ་བ་ནི། སྲོག་གཅོད་ལ་སོགས་པ་ལུས་ངག་གི་ལས་རྣམས་སོ། །གཉིས་
པ་རྒྱས་པར་བཤད་པ་ལ། ལས་ལམ་གྱི་དབྱེ་བ། དེ་དག་གི་ཁྱད་པར་བཤད་པ་
གཉིས་ཀྱི། དང་པོ་མི་དགེ་བའི་ལས་ལམ་བཅུ་བཤད་པ་ནི། དེ་ལ་སྲོག་གཅོད་པ་
ནི་ གསོད་ པར་ བསམ་བཞིན་ དུ་ གསད་ བྱེད་ ལ་ མ་ནོར་ བར་ མཚོན་ བསྣན་ པ་
སོགས་སྦྱོར་བ་བརྩམས་ནས། གསད་བྱ་རང་ལས་གཞན་བསད་པ་སྟེ་ཤི་བའོ། །
ལྷ་ སྦྱིན་ བསད་ པར་ བསམས་ནས་མཆོད་ སྦྱིན་བསད་པ་ལྟ་བུ་ལ་ སྲོག་གཅོད་
དངོས་གཞི་མི་འབྱུང་ཞིང་། ལྷ་སྦྱིན་ནམ་འོན་ཏེ་མཆོད་སྦྱིན་ཡིན་སྙམ་དུ་ཐེ་ཚོམ་
ཟ་བ་ན། གང་ཡིན་ཡང་རུང་བ་གསོད་སྙམ་ཡང་དངོས་གཞི་འབྱུང་ངོ༌། །མ་བྱིན་
ལེན་པ་ནི་བསམ་བཞིན་དུ་གཞན་གྱིས་བདག་ཏུ་བཟུང་བའི་ནོར་མ་ནོར་བར་
མཐུའམ་འཇབ་བུས་བདག་གིར་བྱེད་པའོ། །བགྲོད་བྱ་མ་ཡིན་པ་ལ་བགྲོད་པར་
འདོད་པ་སྟེ། ལོག་པར་ཞུགས་པ་ནི་ལོག་པར་གཡེམ་པ་སྟེ། དེ་ནི་རྣམ་པ་བཞི་སྟེ།
འདི་ལྟར། ཡུལ་མ་ཡིན་པ་མ་དང་སྲིད་མོ་དང་བདུན་རྒྱུད་ཚུན་ཆད་ཀྱི་གཉེན་དང་
གཞན་གྱིས་བདག་དུ་བཟུང་བ་སོགས་པའོ། །ལམ་མ་ཡིན་པ་ཁ་དང་གཤང་ལམ་
ལ་སོགས་པར་འཇུད་པའོ། །གནས་མ་ཡིན་པ་སྣང་བ་དང་བཅས་པ་ལྷ་རྟེན་བཞུགས་
པའི་གཙུག་ལག་ཁང་དང་སྐྱེ་བོ་མང་པོའི་མངོན་སུམ་ལ་སོགས་པའོ། །དུས་མིན་
པ་སྦྲུམ་མའམ་བསྙེན་གནས་བྱེད་པ་སོགས་ངེས་པ་ལ་གནས་པ་དང་འཁྲིག་པ་
4-}། །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སྤྱད་དུ་མི་རུང་བའི་ནད་ཀྱིས་ཐེབས་པ་སོགས་སོ། །
རྫུན་ཚིག་ནི་དོན་གཞན་དུ་གནས་པ་ལ་གཞན་དུ་བསྟན་པར་འདོད་པས་
འདུ་ཤེས་གཞན་དུ་བསྒྱུར་བའི་ཚིག་གི་དོན་ཕ་རོལ་པོས་མངོན་པར་གོ་བའོ། །
འདི་ལ་ཡང་གང་ལ་སྨྲ་བར་འདོད་པ་སྟེ་དེ་ཉིད་མ་ནོར་བའོ། །རྫུ་ན་སྨྲ་བའི་གཞི་
ནི་མིག་གི་རྣམ་ཤེས་དང་། རྣ་བའི་རྣམ་ཤེས་དང༌། ཡིད་ཀྱི་རྣམ་ཤེས་དང་གསུམ་
གྱིས་གོ་རིམ་བཞིན་དུ་མཐོང་བ་དང༌། ཐོས་པ་དང༌། རྟོགས་པའི་དོན་རྣམས་ལ།
མཐོང་བ་མ་མཐོང་ཞེས་སོགས། དོན་ཇི་ལྟ་བ་བཞིན་མ་ཡིན་པའོ། །ཕྲ་མ་ནི་ཕ་
རོལ་མཛའ་བ་དང་མི་མཛའ་བ་དག དབྱེ་བའི་ཕྱིར་བདེན་པའམ་རྫུན་ཡང་རུང་།
ཉོན་མོངས་ཅན་གྱི་སེམས་ཀྱི་མ་ནོར་བར་ཚིག་སྨྲས་ཤིང་དོན་གོ་བའོ། །ཚིག་རྩུབ་
གཞན་ལ་ཉོན་མོངས་ཅན་གྱི་སེམས་ཀྱིས་མི་སྙན་པ་བརྗོད་པའི་ཚིག་དོན་གོ་ཞིང་
མ་ནོར་བའོ། །ཕྲ་མ་སོགས་གསུམ་ལས་གཞན་པའི་ཚིག་ཉོན་མོངས་ཅན་ཀུན་
ངག་ཀྱལ་བ་སྟེ། མུ་སྟེགས་ཀྱི་ལྟ་བ་བཟུང་ནས་དེ་དག་གི་བསྟན་བཅོས་ངན་པ་
འདོན་པ་དང་། དགེ་སློང་ལོག་འཚོ་ཅན་ཁ་བསག་བྱེད་པ་དང་། ཆགས་པས་གླུ་
དང་ཟློས་གར་སོགས་བྱེད་པ་བཞིན་ནོ། །དེ་བཞིན་དུ་མྱ་ངན་གྱི་སྨྲེ་སྔགས་འདོན་
པ་དང་། འདུ་འཛིའི་གཏམ་ལ་སོགས་པ་ཡང་ངག་ཀྱལ་བ་ཡིན་ནོ། །བརྣབ་སེམས་
ནི་གཞན་གྱི་ནོར་ལ་ཆགས་ཏེ་མཐུའམ་འཇབ་བུས་བདག་གིར་བྱེད་འདོད་པའོ། །
གནོད་སེམས་སེམས་ཅན་གཞན་ལ་གནོད་པ་བྱེད་འདོད་པའི་ཞེ་སྡང་བའོ། །དགེ་
སྡིག་གི་འབྲས་བུ་བདེ་སྡུག་དང་། ཚེ་འདི་ནས་ཕྱི་མར་འཕོ་བ་མེད་ཅེས་སོགས་ནི་



ལུང་ཀུན་ལས་བཏུས་པ།
ལོག་པར་ལྟ་བའོ། །དེ་ལ་བརྣབ་སེམས་ལ་སོགས་པ་ཡིད་ཀྱི་གསུམ་པོ་དེ་དག་
དང་མཚུངས་པར་ལྡན་པའི་སེམས་པ་ནི་དེ་དག་གི་ལས་འགྲོས་ཀྱིས་འགྲོ་བའི་
ཕྱིར་ལས་ཀྱི་ལམ་ཡིན་གྱི་ལས་མ་ཡིན་ཏེ། ལུས་ངག་གི་ལས་དང་སེམས་པ་གང་
ཡང་མ་ཡིན་པའི་ཕྱིར་རོ། །སྲོག་གཅོད་ལ་སོགས་པ་ལུས་ངག་གི་བདུན་པོ་རྣམས་
བྱས་པའི་རང་བཞིན་ཡིན་པས་ལས་ཀྱང་ཡིན་ལ་དེ་དག་ཀུན་སློང་གིས་སེམས་པ་
ནི་དེ་དག་ལ་བརྟེན་ནས་འཇུག་པའི་ཕྱིར་ལས་ཀྱི་ལམ་ཡང་ཡིན་ནོ། ། །
གཉིས་པ་དགེ་བའི་ལས་ལམ་བཤད་པ་ནི། ཇི་སྐད་བཤད་པའི་མི་དགེ་
བ་བཅུ་པོ་གཞི་ཉེ་བར་གནས་པ་ན། སྤོང་བར་བྱེད་པའི་སེམས་བྱུང་སེམས་པ་ནི་
དགེ་བའི་ལས་ཀྱི་ལམ་བཅུ་ཞེས་ངེས་པར་གསུངས་སོ། །ཡང་ལས་རྣམ་པ་གཉིས་ཏེ།
སེམས་པའི་ལས་དང་། བསམ་པའི་ལས་ཏེ། དེ་ལས་དང་པོ་ནི། ལུས་ངག་གི་
ལས་ཀུན་ནས་སློང་བའི་སེམས་པའོ། །གཉིས་པ་ནི། དགེ་བའམ་མི་དགེ་བའི་
ལུས་ངག་གི་ལས་སོ། །དེ་སྐད་དུ་ཡང་། ལས་ལས་འཇིག་རྟེན་སྣ་ཚོགས་སྐྱེས། །
དེ་ནི་སེམས་དཔའ་དང་དེས་བྱས། །སེམས་པ་ཡིད་ཀྱི་ལས་ཡིན་ཏེ། །དེ་སྐྱེད་ལུས་
དང་ངག་གི་ལས། །ཞེས་གསུངས་པ་ལྟར་རོ། །གཉིས་པ་དེ་དག་གི་ཁྱད་པར་བཤད་
པ་ལ་དྲུག་གི་དང་པོ་མྱོང་ངེས་ཀྱི་ལས་བཤད་པ་ནི། ཉོན་མོངས་ཤུགས་དྲག་པོས་
མི་དགེ་བ་བྱས་པ་དང༌། རབ་ཏུ་དང་བ་དྲག་པོས་དགེ་བ་བྱས་པ་དང༌། དེ་དག་
མེད་པར་ཡང་དཀོན་མཆོག་གསུམ་དང་སྙོམས་འཇུག་ཁྱད་པར་ཅན་ལ་གནས་པ་
སོགས་ཡོན་ཏན་གྱི་ཞིང་ལ་ཕན་གནོད་བྱས་པ་དང༌། དགེ་བའམ་མི་དགེ་བའི་
1
་
(）



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལས་དེ་རྒྱུན་ཆགས་སུ་བྱེད་པ་དང་། ཕ་མ་གསོད་པའི་ལས་གང་ཡིན་པ་དེ་དག་
གིས་རྣམ་པར་སྨིན་པ་མྱོང་ངེས་པ་ཡིན་ནོ། །དེ་སྐད་དུ་ཡང་། ཉོན་མོངས་རབ་དང་
དྲག་པོ་དང་། །ཡོན་ཏན་ཞིང་དང་རྒྱུན་ཆགས་སུ། །བྱེད་པ་གང་ཞིག་ཡིན་པ་དང་། །
ཕ་མ་གསོད་གང་དེ་ངེས་སོ། །ཞེས་གསུངས་པ་ལྟར་རོ། །
དེ་ལ་ཡང་སྐྱེས་ནས་མྱོང་འགྱུར་དང་། ལན་གྲངས་གཞན་ལ་མྱོང་འགྱུར་
དང༌། མཐོང་ཆོས་ལ་མྱོང་འགྱུར་དང་གསུམ་མོ། །དང་པོ་ནི་ལས་དེ་བྱས་པའི་ཕྱི་
མ་ལ་རྣམ་སྨིན་མྱོང་བ། མཚམས་མེད་ལྔ་ལ་སོགས་པའོ། །གཉིས་པ་ནི། སྐྱེ་བ་
གཉིས་པ་ཕན་ཆད་རྣམ་སྨིན་མྱོང་བའོ། །གསུམ་པ་ནི། ལས་བྱས་པའི་ཚེ་དེ་ཉིད་
ལ་རྣམ་སྨིན་མྱོང་བའོ། །དམག་ལ་སོགས་པ་དོན་གཅིག་དང་ལིངས་བྱེད་པ་སོགས་སྐྱེ་
བོ་མང་པོས་བསད་བྱ་གཅིག་གསོད་པ་དང་། གཞན་གྱི་ནོར་རྐུ་བ་སོགས་ནི། ཆེད་
དུ་བྱ་བའི་དོན་གཅིག་སྒྲུབ་པར་གཅིག་པའི་ཕྱིར་ཐམས་ཅད་ཀྱང་སྲོག་གཅོད་བྱེད་
པ་པོ་དང་འདྲ་བར་ལས་ལམ་གྱི་དངོས་གཞི་དང་ལྡན་ནོ། །སྲོག་གི་ཕྱིར་ཡང་མི་
གསོད་བསམ་པའི་ངེས་པ་ཡོད་ན་མང་པོའི་ནང་དུ་ཕྱིན་ནས་གཞན་གྱིས་སྲོག་
གཅོད་སོགས་བྱས་ཀྱང་ཉེས་པ་མེད་དོ། །དོན་གཅིག་པ་མེད་པའི་ཕྱིར་རོ། །
མཐོང་ཆོས་འབྲས་བུ་ཅན་གྱི་ལས་དེ་ཡང་། ཞིང་དང་བསམ་པའི་ཁྱད་པར་ལས་
གྱུར་ཏེ། བསམ་པའི་ཁྱད་པར་ལས་ནི་དཔེར་ན་རྒྱལ་པོའི་ཉུང་རུམ་པས་རང་གི་
སྡུག་བསྔལ་ལ་དཔགས་ནས་གླང་གི་རླིག་པ་ཕྱུང་བ་ལས་ཐར་བར་ བྱས་ པས་
མཚན་སོར་ཆུད་པ་ལྟ་བུའོ། །ཞིང་གི་ཁྱད་པར་ནི། གང་དག་འགོག་པ་ལ་སྙོམས་



ལུང་ཀུན་ལས་བཏུས་པ།
པར་ཞུགས་པ་དང༌། བྱམས་པའི་ཏིང་ངེ་འཛིན་དང་ཉོན་མོངས་པ་མེད་པའི་ཏིང་
ངེ་འཛིན་མཐོང་ལམ་དང་། དགྲ་བཅོམ་པའི་འབྲས་བུ་ལས་ལངས་པ་ལ་ཕན་བཏགས་
པའམ། གནོད་པ་བྱས་པའི་ལས་ཀྱི་འབྲས་བུ་ཕྲལ་དུ་མྱོང་བར་འགྱུར་ཏེ། འགོག་
པ་ལས་ལངས་པ་ནི་ཞི་བ་མྱང་འདས་དང་འདྲ་བའི་གནས་པའི་མཆོག་ལ་ལངས་
པ་དང་། བྱམས་པ་དང་ཉོན་མོངས་པ་མེད་པ་ལས་ལངས་པ་ནི་སེམས་ཅན་ཚད་
མེད་པ་ལ་ཕན་པ་དང༌། ཉོན་མོངས་པ་མེད་པའི་ལྷག་བསམ་ཡིན་པས་དང་། མཐོང་
ལམ་ལས་ལངས་པ་ནི་གནས་འགྱུར་གསར་པ་ཐོབ་པས་དང་། དགྲ་བཅོམ་པའི་
འབྲས་བུ་ལས་ལངས་པ་ཡང་སྒོམ་སྤང་མ་ལུས་པ་སྤངས་པས་གནས་འགྱུར་གསར་
པ་ཐོབ་པའི་ཕྱིར་རོ། །གཉིས་པ་ཁམས་དང་ས་གང་ན་ཡོད་པ་ནི། དགེ་བའི་ལས་
ལམ་བཅུ་ནི་འདོད་པ་དང་གཟུགས་ན་ཚང་བར་ཡོད་ལ་གཟུགས་མེད་ན་ཡིད་ཀྱི་
ལས་ལམ་གསུམ་པོ་ཡོད་ཅིང་ལུས་ངག་གི་ལས་དག་མེད་དེ། གཟུགས་མེད་པའི་
ཕྱིར་རོ། ཁམས་གོང་མ་དག་ན་མི་དགེ་བ་མེད་ཅིང་། དམྱལ་བ་ན་སྨེ་སྔགས་འདོན་
པ་སོགས་ངག་ཀྱལ་བ་དང་། ཕན་ཚུན་བརྒྱད་བཀག་བྱེད་པ་སོགས་ཚིག་རྩུག་དང་།
གནོད་སེམས་གསུམ་དངོས་སུ་ཡོད་ཅིང༌། ལས་མ་ཟད་པར་མི་འཆི་བས་སྲོག་
གཅོད་མེད་ལ། ཡོངས་སུ་བཟུང་བ་མེད་པས་མ་བྱིན་ལེན་མེད། སྔག་བསྔལ་གྱིས་
རྒྱུན་མ་ཆད་པར་མནར་བས་ལོག་གཡེམ་མེད་ཅིང་། དགོས་པ་མེད་པས་རྫུ་ན་སྨྲ་
མེད་ཅིང་། རྟག་ཏུ་བྱེ་ཟིན་པས་ཕྲ་མ་མེད་ཅིང་། འདོད་བྱ་མེད་པས་བརྣབ་སེམས་
མེད་ལ། ལས་འབྲས་མངོན་དུ་གྱུར་པས་ལོག་ལྟ་མེད་དོ། །སྒྲ་མི་སྙན་ཉོན་མོངས་



རྩེ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཅན་གྱི་སེམས་ཀྱིས་གླུ་ལེན་པ་ཡོད་པས་ངག་ཀྱལ་བ་ཡོད་ལ། གཞན་མེད་དེ་སྡིག་
པ་ཅན་གྱི་བསམ་པ་མ་ཡིན་པའི་ཕྱིར་ཚིག་རྩུབ་ཕྲ་མ་གནོད་སེམས་ལོག་ལྟ་རྣམས་
མེད་ལ། ཚེ་ངེས་པའི་ཕྱིར་སྲོག་གཅོད་མེད་ཅིང་། རྗེ་ས་དང་བུད་མེད་ལ་ཡོངས་སུ་
བཟུང་བ་མེད་པའི་ཕྱིར་ལོག་གཡེམ་དང་བརྣབ་སེམས་མེད་དོ། །འདོད་པའི་ཁམས་
གཞན་ན་མི་དགེ་བ་བཅུ་ཀ་ཡོད་དོ། །ལྷས་ལྷ་མི་གསོད་ཀྱང་འགྲོ་བ་གཞན་གསོད་
པར་བྱེད་དོ། ། །
གསུམ་པ་འཕེན་རྫོགས་ཀྱི་ལས་ནི། ཡང་འཕེན་བྱེད་ཀྱི་ལས་དང་། རྫོགས་
བྱེད་ཀྱི་ལས་གཉིས་ཀྱི། དང་པོ་ནི། ལྷ་དང་མི་ལ་སོགས་པའི་རིས་མཐུན་གྱི་ངོ་བོ་
ཙམ་འཕེན་པར་བྱེད་ལ། གཉིས་པ་ནི། དེ་ཉིད་ཚེ་རིང་ཐུང་གཟུགས་སྡུག་མི་སྡུག་
སོགས་སུ་བསྐྱེད་པར་བྱེད་པའི་ལས་སོ། །འཕེན་བྱེད་ཀྱི་ལས་ནི་སྐྱེ་བ་རིགས་
མཐུན་འཕེན་པར་བྱེད་ཀྱི། དུ་མ་མ་ཡིན་ཏེ། རིགས་མཐུན་དུམ་བུར་འཕེན་པར་
བྱེད་པའི་ཕྱིར་རོ། །རྫོགས་བྱེད་ནི་དགེ་སྡིག་གི་ལས་དུ་མས་ཀྱང་བྱེད་དེ། ཇི་སྐད་དུ།
གཅིག་གིས་སྐྱེ་བ་གཅིག་འཕེན་ཏེ། །ཡོངས་རྫོགས་བྱེད་པ་དུ་མ་ཡིན། །ཅེས་སོ། །
བདེ་འགྲོ་ཐམས་ཅད་འཕེན་བྱེད་དགེ་བའི་ལས་ཀྱིས་འཕངས་པ་ཡིན་ལ། དེར་
ལོངས་སྤྱོད་དབུལ་བ་སོགས་མི་འདོད་པ་རྣམས་མི་དགེ་བས་རྫོགས་པ་ཡིན་ལ།
དེ་ལས་ཟློག་པ་རྣམས་ནི་དགེ་བས་རྫོགས་པ་ཡིན་ནོ། །ངན་འགྲོ་ཐམས་ཅད་ནི་
འཕེན་བྱེད་མི་དགེ་བས་འཕངས་པ་ཡིན་ལ། དེ་ན་ལོངས་སྤྱོད་ཆེ་བ་སོགས་ནི་
དགེ་བས་རྫོ་གས་ཤིང་། དེ་ལས་ཟློག་པ་ནི་མི་དགེ་བས་རྫོགས་པ་ཡིན་ནོ། །བཞི་



ལུང་ཀུན་ལས་བཏུས་པ།
པ་སྒྲིབ་པའི་དབྱེ་བ་ནི། འཕགས་པའི་ལམ་སྐྱེ་བ་ལ་གེགས་བྱེད་པའི་སྒྲིབ་པ་ནི་
གསུམ་སྟེ། ལས་དང༌། ཉོན་མོངས་པ་དང༌། རྣམ་སྨིན་གྱི་སྒྲིབ་པའོ། །དེ་ལ་
མཚམས་མེད་པ་ལྔ་ནི། ལས་ཀྱི་སྒྲིབ་པ་ཡིན་ཏེ་དེ་དག་དང་ལྡན་པ་ནི་གདོན་མི་ཟ་
བར་ངན་འགྲོར་འགྲོ་བས་ཚེ་དེ་ལ་འཕགས་ལམ་སྐྱེ་མི་སྲིད་པའི་ཕྱིར་རོ། །ཉོན་
མོངས་པའི་སྒྲིབ་པ་ནི་ཉོན་མོངས་པ་གང་ཞིག་ཤས་ཆེ་ཞིང་རྒྱུན་རིང་བ་སྟེ། དེ་ལྟ་
བུ་ལ་གཉེན་པོའི་གོ་སྐབས་མི་རྙེད་པ་འཕགས་ལམ་གྱི་སྣོད་མ་ཡིན་ནོ། །དེ་ཡང་
ཟ་མ་དང་མ་ནིང་ལ་སོགས་པ་ལྟ་བུའོ། །རྣམ་སྨིན་གྱི་སྒྲིབ་པ་ནི་ངན་སོང་གསུམ་
དང་སྒྲ་མི་སྙན་པ་དང་། འདུ་ཤེས་མེད་པའི་སེམས་ཅན་རྣམས་ཏེ། དེ་དག་ཏུ་སྐྱེས་
པ་ནི་འཕགས་ལམ་གྱི་སྣོད་མ་ཡིན་པའི་ཕྱིར་རོ། །རྣམ་སྨིན་གྱི་སྒྲིབ་པ་ནི་འགྲོ་བ་
ལྔས་བསྡུས་ཏེ། འདུ་ཤེས་མེད་པའི་ལྷ་དང་། སྒྲ་མི་སྙན་པ་མིའི་འགྲོ་བ་ཡིན་པའི་
ཕྱིར་རོ། །མཚམས་མེད་དངོས་མ་བྱས་ཀྱང་། མཚམས་མེད་པའི་སྦྱོར་བ་བྱས་ལ་
བསམ་པ་དེ་ལས་མ་ཟློག་ན། འདོད་ཆགས་དང་བྲལ་བའི་འབྲས་བུ་འཕགས་ལམ་
ཐོབ་པ་མི་སྲིད་སྟེ། བསམ་པ་ཤིན་ཏུ་འགལ་བའི་ཕྱིར་རོ། །
ལྔ་པ་མཚམས་མེད་ཀྱི་ལས་བཤད་པ་ནི། མིར་གྱུར་པའི་ཕ་མ་དང་དགྲ་
བཅོམ་པ་གསོད་པ་དང༌། སངས་རྒྱས་ལ་བཀྲོང་བར་འདོད་པའི་ངན་སེམས་ཀྱིས་
སྐུ་ལ་བསྣན་ཏེ་ཁྲག་འབྱིན་པ་དང༌། འཁོར་ལོའི་དབྱེན་བྱེད་པ་རྣམས་མཚམས་
མེད་ལྔ་ཡིན་ནོ། །མི་མ་ཡིན་པས་ཕ་མ་བསད་ཀྱང་མཚམས་མེད་དུ་མི་འགྱུར་ཏེ།
ཕ་མའི་བསམ་པ་ཤས་ཆུང་བ་དང༌། ཕན་འདོགས་ཆུང་བས་སོ། །ཕ་མ་མཚན་
（）



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
འགྱུར་བའི་སྐྱེས་པའམ་བུད་མེད་བསད་ན་ཡང་འགྱུར་རོ། །བུད་མེད་འགའ་ཞིག་
གིས་མངལ་དུ་ནུར་ནུར་པོར་ཆགས་པ་བུད་མེད་གཞན་ གྱི་མངལ་དུ་བླུགས་ཏེ།
དེ་སྨིན་པ་ལས་བུ་བཙས་པ་དེས། དང་པོ་གང་གི་མངལ་ནས་ནུར་ནུར་པོར་བྱུང་
བའི་བུད་མེད་དེ་བསད་ན་མཚམས་མེད་དུ་འགྱུར་ལ། ཕྱི་མ་ལ་མི་འགྱུར་རོ། །ཇི་
སྐད་དུ། མཚན་ནི་གཞན་དུ་གྱུར་ཀྱང་འགྱུར། །གང་གི་ཟླ་མཚན་ལས་བྱུང་མ། །
ཞེས་སོ། །སློབ་པ་ལ་སྣུན་པ་དེའི་འོག་ཏུ་དགྲ་བཅོམ་ཐོབ་སྟེ་ཤི་ཡང་མི་འགྱུར་ལ།
བཀྲོང་འདོད་མེད་པར་བརྡེག་པར་བསམ་ཏེ། སངས་རྒྱས་ཀྱི་སྐུ་ལ་ཁྲག་ཕྱུང་ཡང་
མཚམས་མེད་དུ་མི་འགྱུར་སྟེ། བསྣུན་འོག་དགྲ་བཅོམ་པ་ལས་མིན། །སངས་རྒྱས་
བརྡེག་པར་སེམས་ལ་མིན། །ཞེས་སོ། །འཁོར་ལོའི་དབྱེན་གྱི་འབྱེད་པ་པོ་ནི།
དགེ་སློང་ལྟ་བ་སྤྱོད་པ་ཚུལ་ཁྲིམས་དང་ལྡན་པས་ཡིན་གྱིས། སྲེད་པ་ལ་སྤྱོད་པ་
དང་ཚུལ་ཁྲིམས་འཆལ་བས་མ་ཡིན་ཏེ། སྔ་མ་ཤེས་རབ་ཞན་པ་དང༌། ཕྱི་མའི་
ཚིག་ལ་གཞན་དག་ཡིད་མི་ཆེས་པའི་ཕྱིར་རོ། །དབྱེ་བར་བྱ་བ་སོ་སོ་སྐྱེ་བོ་ཡི་དགེ་
འདུན་རྣམས་ཏེ། འཕགས་པ་རྣམས་ནི་ཤེས་ནས་དད་པ་ཐོབ་པས་མི་ཕྱེད་པའི་
ཕྱིར་རོ། །ཚོགས་ནི་མ་མཐའ་དགེ་སློང་དགུ་ཡན་ཆད་ཚང་དགོས་ཏེ། དབྱེ་བྱ་
ཕྱོགས་རེར་དགེ་སློང་བཞི་རེ་དང་། འབྱེད་པ་པོ་དང་བཅས་པའོ། །གང་གི་ཚེ་འབྱེད་
པ་པོ་ལ་སྟོན་པ་དང་། དེས་བསྟན་པ་ལ་ལམ་དུ་བཟོད་པ་ན་དབྱེ་བ་ཡིན་ལ། དེ་
ཡང་ཉིན་ཞག་གཅིག་ཏུ་མི་གནས་ཏེ། དེའི་གོང་དུ་མཆོག་ཟུང་གཅིག་གིས་འདུམ་
པར་བྱེད་པའི་ཕྱིར་རོ། །དེ་ནི་དེ་བཞིན་གཤེགས་པའི་ཆོས་ཀྱི་འཁོར་ལོ་ཕྱེ་བའི་
༤/S



ལུང་ཀུན་ལས་བཏུས་པ།
ཕྱིར་འཁོར་ལོའི་དབྱེན་ཞེས་བྱའོ། །དེ་སྐད་དུ་ཡང༌། དགེ་སློང་ལྟ་སྤྱོད་ཚུལ་ལྡན་
པས། །འབྱེད་དོ་གཞན་དུ་བྱིས་པ་རྣམས། །སྟོན་དང་ལམ་གཞན་ལ་བཟོད་པ། །
བྱེ་བའོ་དེ་ནི་མི་གནས་སོ། །འཛམ་བུ་གླིང་ན་དགུ་སོགས་ཀྱི། །ཞེས་སོ། །དེ་ཡང་
སངས་རྒྱས་མ་ཐག་དང་མཆོག་ཟུང་གཅིག་མ་བྱོན་པའི་སྔ་རོལ་དང་། བསྟན་པ་
ལ་ལྟ་བ་དང་སྤྱོད་པའི་སྐྱོན་མ་བྱུང་བ་དང༌། འཚམས་མ་བཅད་པ་དང་། ཐུབ་པ་
ནོངས་པའི་འོག་ཏུ་མི་འབྱུང་སྟེ། ཇི་སྐད་དུ། དང་པོ་མཐའ་སྐྱོན་ཟུང་གཅིག་གི །
སྔ་རོལ་ཐུབ་པ་ནོངས་པ་དང་། །འཚམས་མ་བཅད་པ་དག་ཏུ་ཡང་། །འཁོར་ལོའི་
དབྱིན་ནི་མི་འབྱུང་ངོ༌། །ཞེས་སོ། །མཚམས་མེད་པ་གཞན་པས་ཆེས་ལྕི་སྟེ། གཞན་
དག་ནི་རྣམ་སྨིན་དམྱལ་བར་ངེས་ཀྱང་མནར་མེད་དུ་མ་ངེས་ལ། འདིའི་རྣམ་སྨིན་
བར་བསྐལ་གཅིག་ཏུ་མནར་མེད་དུ་སྨིན་པར་འགྱུར་ཏེ། ཇི་སྐད་དུ། བསྐལ་པར་
མནར་མེད་སྨིན་པར་འགྱུར། །ཞེས་དང་། དགེ་འདུན་དབྱེན་ཕྱིར་རྫུན་སྨྲ་བ། ཁ་
ན་མ་ཐོ་རབ་ཆེར་འདོད། །ཅེས་སོ། །ཕ་མ་གསོད་པའི་མཚམས་མེད་ནི། གླིང་
གསུམ་གྱི་སྐྱེས་པ་དང༌། བུད་མེད་ལ་འབྱུང་གི་ཟ་མ་དང་མ་ནིང་སོགས་མ་ཡིན་ཏེ།
ཕ་མ་དག་གིས་ཀྱང་རྟོགས་པའི་རྟེན་དུ་རུང་བའི་ལུས་ཚང་བར་མ་བསྐྱེད་པར་
ཕན་པ་ཆུང་བ་དང་། དེ་དག་ཀྱང་ངོ་ཚ་ཁྲེལ་ཡོད་ཤས་ཆུང་བའི་ཕྱིར་རོ། །དེ་ལྟར་
ཡང་། མཚམས་མེད་གླིང་གསུམ་དག་ན་ཡོད། །ཟ་མ་སོགས་ལ་མི་འདོད་དོ། །
ཕན་དང་ངོ་ཚ་ཆུང་བའི་ཕྱིར། །ཅེས་སོ། །ཉེ་བ་ལྔ་ནི། མ་ཡང་ཡིན་དགྲ་བཅོམ་མ་
ཡང་ཡིན་པ་ལ་མི་ཚངས་པར་སྤྱོད་ཀྱིས་སུན་ཕྱུང་ན་མ་གསོད་པ་དང་ཆ་འདྲ་བ་
ན.j༤}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང་། གང་ནས་མཚན་གྱི་ལས་བྱེད་པ་སོགས་ཀྱི་ཡོན་ཏན་དང་ལྡན་པའི་བྱང་ཆུབ་
སེམས་དཔའ་གསོད་པ་ནི་ཕ་གསོད་པ་དང་ཆ་འདྲ་བ་དང༌། འཕགས་པ་སློབ་པ་
གསོད་པ་ནི་དགྲ་བཅོམ་པ་གསོད་པ་དང་ཆ་འདྲ་བ་དང༌། སྐུ་གཟུགས་འཇིག་པ་
དེ་བཞིན་གཤེགས་པ་ལ་ངན་སེམས་ ཀྱིས་ ཁྲག་འབྱིན་པ་དང་ཆ་འདྲ་བ་དང༌།
དགེ་འདུན་གྱི་ཞལ་དུ་འདུ་བའི་སྒོ་འཕྲོག་པ་འཁོར་ལོའི་དབྱིན་དང་ཆ་འདྲ་བས་
འཚམས་མེད་པ་དང་ཉེ་བ་ལྔ་ཞེས་བྱའོ། །བྱང་ཆུབ་སེམས་དཔའ་ངེས་གནས་དེ་ཇི་ལྟ་
བུ་ཞེ་ན། གང་ཕན་ཆད་མཚན་བཟང་པོ་རྣམས་རྣམ་པར་སྨིན་པར་འགྱུར་བའི་ལས་
བྱེད་པ་སྟེ། དེ་ཡང་བསྐལ་པ་བརྒྱ་ནས་འཚང་རྒྱ་བར་འགྱུར་བའི་དུས་ན་ལས་དེ་
རྩོམ་ཞིང་དེ་ཕྱིན་ཆད་བདེ་འགྲོ་ཁོ་ན་དང་། རིགས་མཐོན་པོ་ཁོ་ནར་སྐྱེ་ཞིང་། དབང་
པོ་ཚང་བ་དང་། ལོ་ཁོ་ན་དང་། ཚེ་རབས་དྲན་པ་དང་། རྫོགས་པའི་བྱང་ཆུབ་ལས་
ཕྱིར་མི་ལྡོག་པ་ཡིན་ཏེ། ཇི་སྐད་དུ། གང་ནས་བྱང་ཆུབ་སེམས་དཔའ་ཡིན། །གང་
ནས་མཚན་གྱི་ལས་བྱེད་པ། །བདེ་འགྲོ་རིགས་མཐོར་སྐྱེ་དབང་ཚང་། །ཕོར་གྱུར་
ཚེ་རབས་དྲན་མི་ལྡོག །ཅེས་སོ། །
དྲུག་པ་ལས་ཆེ་ཆུང་སོགས་ཀྱི་ཁྱད་པར་བཤད་པ་ནི། བསམ་པ་སོགས་
སྦྱོར་བ་དང༌། ལས་ལམ་གྱི་དངོས་གཞི་བྱས་པ་དང༌། བྱས་ཟིན་པའི་ཕྱིས་ཡང་
བྱེད་པ་སོགས། འཇུག་གི་ལས་དང་། གང་ལ་ཕན་གནོད་བྱ་བའི་གཞི་དང་། གང་
གིས་ལས་ལམ་མཐར་ཕྱིན་པར་བྱེད་པའི་སེམས་པ་དང་། འདི་དང་འདི་དེང་བྱའོ། །
འདི་དང་འདི་ཕྱིས་བྱའོ་སྙམ་པའི་བསམ་པ་དག་ཆེ་བ་དང་། ཆུང་བ་ལ་ལས་དེ་ཆེ་



ལུང་ཀུན་ལ་ས་བཏུས་པ༌།
བ་དང་ཆུང་བར་རྣམ་པར་བཞག་གོ །བྱས་ཤིང་བསགས་པའི་ལས་ཞེས་བཤད་པ་
ཇི་ལྟར་ན་བསགས་པ་ཡིན་ཞེ་ན། བློ་སྔོན་དུ་བཏང་སྟེ། བསམ་བཞིན་དུ་བྱེད་པ་
དང༌། ལས་གང་གིས་བདེ་འགྲོའམ་ངན་འགྲོར་འཕེན་པར་ནུས་པའི་ལས་དེ་རྫོགས་
པར་བྱས་པ་དང་ལས་དེ་བྱས་པ་ལ་ཕྱིས་མི་འགྱོད་པ་དང་། དེའི་མི་མཐུན་ཕྱོགས་
ཀྱི་གཉེན་པོ་མེད་པ་དང་། དེ་དང་རིགས་མཐུན་པའི་ལས་གཞན་ཡང་བྱེད་པས་
འཁོར་དང་རྣམ་སྨིན་འབྱིན་པར་ངེས་པ་ནི། བསགས་པའི་ལས་ཞེས་བྱ་བ་ཡིན་ལ།
དེ་ལས་གཞན་དུ་བྱས་པ་ནི་བསགས་པ་ཞེས་བྱའོ། ། །
གཉིས་པ་རྒྱུ་འབྲས་རྐྱེན་གསུམ་བཤད་པ་ལ་གསུམ་གྱི། དང་པོ་འབྲས་
བུ་འགྲུབ་པར་བྱེད་པའི་རྒྱུ་བཤད་པ་ལ་མདོར་བསྟན། རྒྱས་པར་བཤད། དང་པོ་ནི།
འབྲས་བུ་སྐྱེ་བ་ལ་ཕན་འདོགས་པ་བྱེད་རྒྱུ་དང་། གྲོགས་ཀྱི་སྒོ་ནས་གྲོགས་ཅན་
ལ་ཕན་འདོགས་པ་ལྷན་ཅིག་འབྱུང་བའི་རྒྱུ་དང་། རིགས་མཐུན་པའི་འབྲས་བུ་ལ་
ཕན་འདོགས་པ་སྐལ་མཉམ་གྱི་རྒྱུ་དང་། གྲོགས་ཀྱི་དམིགས་པ་འཛིན་པ་ལ་ཕན་
འདོགས་པ་མཚུངས་ལྡན་གྱི་རྒྱུ་དང༌། ཉོན་མོངས་པ་ཅན་གྱི་འབྲས་བུ་ལ་ཕན་
འདོགས་པ་ཀུན་འགྲོའི་རྒྱུ་དང༌། རྣམ་སྨིན་གྱི་འབྲས་བུ་ལ་ཕན་འདོགས་པ་རྣམ་
སྨིན་གྱི་རྒྱུ་སྟེ། རྒྱུ་ནི་རྣམ་པ་དྲུག་ཏུ་འདོད་དོ། །གཉིས་པ་རྒྱས་པ་ལ་དྲུག་གི དང་
པོ་བྱེད་རྒྱུ་ནི། བྱེད་རྒྱུ་བྱེད་པས་སྟོང་པ་དང༌། མི་སྟོང་པ་གཉིས་ལས་དང་པོ་ནི་
རང་ལས་གཞན་པའི་འདུས་བྱས་ཐམས་ཅད་སྟེ། སྐྱེ་བ་ལ་གེགས་མི་བྱེད་པའི་
ཕྱིར་རོ། །དེས་ན་རང་ལས་གཞན་པ་བྱེད་རྒྱུའི་རྒྱུ་ཞེས་སོ། །བྱེད་རྒྱུ་བྱེད་པ་དང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བཅས་པ་ལ་དབང་ཤེས་སྐྱེས་པ་ལ་དབང་པོས་ཡུལ་ཡིད་ལ་བྱེད་པ་ལ་སོགས་པ་སྟེ།
འབྲས་བུ་ལ་ཕན་འདོགས་པ་ཇི་སྙེད་པ་ཐམས་ཅད་དོ། །གཉིས་པ་ལྷན་ཅིག་འབྱུང་
བའི་རྒྱུ་ནི་གྲོགས་དང་གྲོགས་ཅན་གང་ཕན་ཚུན་རྒྱུ་འབྲས་སུ་གྱུར་པ་སྟེ། དཔེར་
ན་ཚོགས་པ་གཅིག་པའི་ཕྱིའི་འབྱུང་བ་ཆེན་པོ་བཞི་དང༌། བྱེ་བྲག་སྨྲ་བ་ལྟར་ན་
མཚན་གཞི་འདུས་བྱས་དང༌། མཚན་ཉིད་སྐྱེ་བ་ལ་སོགས་པ་དང་། ནང་གི་རྟེན་
མཚུངས་པའི་སེམས་དང་སེམས་ལས་བྱུང་བ་ལ་སོགས་པ་ལྟ་བུའོ། །ཇི་སྐད་དུ།
ལྷན་ཅིག་འབྱུང་གང་ཕན་ཚུན་འབྲས། །འབྱུང་བཞིན་སེམས་ཀྱི་རྗེས་འཇུག་དང་། །
སེམས་བཞིན་མཚན་ཉིད་མཚན་གཞི་བཞིན། །ཞེས་སོ། །གསུམ་པ་སྐལ་མཉམ་
གྱི་རྒྱུ་ནི། འབྲས་བུ་དང་རིགས་དང་ས་འདྲ་བར་གྱུར་པའི་རྒྱུ་སྟེ། དེ་ཡང་དུས་སྔ་
མའི་འདྲ་བ་ཕྱི་མའི་འདྲ་བའི་རྒྱུ་ཡིན་གྱི། ལྷན་ཅིག་པའམ་ཕྱིས་འབྱུང་བ་མ་ཡིན་
ནོ༑ ༑དེ་ཡང་སྐལ་མཉམ་རྒྱུ་ནི་འདྲ་བའོ། །རང་རིས་སའོ་སྔར་སྐྱེས་རྣམས། །ས་
དགུའི་ལམ་ནི་ཕན་ཚུན་དུ། །མཉམ་དང་ཁྱད་པར་ཅན་གྱིས་ཡིན། །ཅེས་སོ། །
དཔེར་ན་ནང་གི་དགེ་བ་དང་སྡིག་པ་དང་ལུང་མ་བསྟན་གྱི་ཆོས་སྔ་མ་རྣམས་དེ་
དག་ཕྱི་མ་རྣམས་ཀྱི་སྐལ་མཉམ་གྱི་རྒྱུ་ཡིན་པ་དང༌། ཕྱིའི་ནས་དང་སཱ་ལུ་ལ་སོགས་
པའི་ས་བོན་རྣམས་ནི། དེ་དང་དེའི་མྱུ་གུའི་རྒྱུ་སྐལ་མཉམ་གྱི་རྒྱུ་ཡིན་པ་ལྟ་བུའོ། ། །
བཞི་པ་མཚུངས་ལྡན་གྱི་རྒྱུ་ནི། མིག་ལ་སོགས་པ་དབང་པོ་གཅིག་ལ་
བརྟེན་པར་མཚུངས་པའི་སེམས་དང་སེམས་བྱུང་ཐམས་ཅད་ཡིན་ཏེ། དེ་དག་ཕན་
ཚུན་འགྲོགས་པའི་སྟོབས་ཀྱིས་དམིགས་པ་འཛིན་པ་ཡིན་པའི་ཕྱིར་རོ། །དེ་ལྟར་



ལུང་ཀུན་ལས་བཏུས་པ། །
ཡང་། མཚུངས་ལྡན་རྒྱུ་ནི་སེམས་རྣམས་དང༌། །སེམས་བྱུང་རྟེན་མཚུངས་ཅན་
རྣམས་སོ། །ཞེས་སོ། །ལྔ་པ་ཀུན་འགྲོའི་རྒྱུ་ནི། འདོད་ཆགས་ལ་སོགས་ཉོན་
མོངས་ཅན་གྱི་སེམས་སྔ་མ་རྣམས་ནི། དེ་དག་གི་ཕྱི་མ་ཀུན་འགྲོའི་རྒྱུ་ཡིན་ནོ། །
འདི་ཡང་སྐལ་མཉམ་གྱི་རྒྱུ་ཡིན་མོད་ཀྱི། འདི་ནི་འབྲས་བུ་ཉོན་མོངས་ཅན་བསྐྱེད་
པ་ལ་ལྟོས་ནས་རྒྱུ་ལ་སོགས་པར་བཞག་གོ །དེ་ཡང་། ཀུན་འགྲོ་ཞེས་བྱ་ཉོན་
མོངས་ཅན་རྣམས་ཀྱི་རང་སར་ཀུན་འགྲོ་ལྔ། ཞེས་སོ། །དྲུག་པ་རྣམ་སྨིན་གྱི་རྒྱུ་ནི།
མི་དགེ་བ་དང་དགེ་བ་ཟག་བཅས་རྣམས་ཁོ་ན་ཡིན་ཏེ། སྐྱེ་བ་ཕྱི་མ་ལ་འདོད་
པའམ་མི་འདོད་པའི་རྣམ་སྨིན་གྱི་འབྲས་བུ་སྐྱེད་པར་བྱེད་པའི་ཕྱིར་རོ། །ཟག་མེད་
ནི་ས་བོན་སྐམ་པོ་རླན་དང་བྲལ་བ་དང་འདྲ་བར་སྲེད་པའི་རླན་གྱིས་མ་བརླན་
པས་རྣམ་སྨིན་མི་འབྱིན་ལ། ལུང་མ་བསྟན་ནི་ས་བོན་རུལ་བ་དང་འདྲ་བར་རང་
བཞིན་གྱིས་སྟོབས་ཆུང་བའི་ཕྱིར་རྣམ་སྨིན་གྱི་འབྲས་བུ་འབྱིན་མི་ནུས་སོ། །
གཉིས་པ་རྒྱུ་དེ་དག་གིས་བསྐྱེད་པའི་འབྲས་བུ་ལའང་མདོ་རྒྱས་གཉིས་
ཀྱི་དང་པོ་ནི། ལྔ་སྟེ། རྣམ་སྨིན་གྱི་འབྲས་བུ་དང་། རྒྱུ་མཐུན་པའི་འབྲས་བུ་དང་།
བདག་པོའི་འབྲས་བུ་དང་། སྐྱེས་བུ་བྱེད་པའི་འབྲས་བུ་དང་བྲལ་བའི་བུའོ། །དང་
པོ་ནི། ནང་སེམས་ཅན་གྱི་རྒྱུད་ཀྱིས་བསྡུས་པའི་མ་བསྒྲིབས་ལ་ལུང་མ་བསྟན་དགེ་
མི་དགེ་ལ་སྐྱེས་པའོ། །གཉིས་པ་ནི། རྒྱུ་དང་རིགས་མཐུན་པའི་འབྲས་བུའོ། །
གསུམ་པ་ནི། རྒྱུས་དབང་བསྒྱུར་བའི་འབྲས་བུའོ། །བཞི་པ་ནི། རྒྱུའི་སྟོབས་ཀྱིས་
བསྐྱེད་པའི་འབྲས་བུའོ། །ལྔ་པ་ནི། གཉེན་པོས་སྤང་བྱ་བཅོམ་པའི་འགོག་པའོ། །
] { }3



རྗེ་བཙུན་རེད་མདའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གངས་ཅན་རིག་བཅུད་ལས།
དེ་སྐད་དུ་ཡང་། རྣམ་སྨིན་ལུང་དུ་མ་བསྟན་ཆོས། །སེམས་ཅན་བརྗོད་ལུང་བསྟན་
ཕྱིས་སྐྱེས། །རྒྱུ་མཐུན་རྒྱུ་དང་འདྲ་བའོ། །ཞེས་དང་། བྲལ་བ་བློའི་ཟད་པའོ། །གང་གི་
སྟོབས་ཀྱིས་གང་བསྐྱེད་པའི། །འབྲས་ཏེ་སྐྱེས་བུ་བྱེད་ལས་སྐྱེས། །སྔོན་བྱུང་མ་
ཡིན་འདུས་བྱས་ནི། །འདུས་བྱས་ཁོ་ན་བདག་པོའི་འབྲས། །ཞེས་སོ། །གཉིས་པ་
རྒྱས་བཤད་ནི། འབྲས་བུ་དེ་དག་རྒྱུ་གང་ལས་བྱུང་ཞེ་ན། རྣམ་སྨིན་གྱི་རྒྱུ་ལས་
རྣམ་སྨིན་གྱི་འབྲས་བུ་འབྱུང་ལ་རྒྱུ་མཐུན་གྱི་འབྲས་བུ་རྒྱུ་དང་འདྲ་བ་ཡིན་ཅིང་དེ་
ཡང་སྐལ་མཉམ་དང་ཀུན་འགྲོ་གཉིས་ལས་སྐྱེས་སོ། །དེ་ལ་ཡང་མྱོང་བ་རྒྱུ་མཐུན་
དང་བྱེད་པ་རྒྱུ་མཐུན་གཉིས་ལས་སྲོག་གཅོད་པ་ལས་ཚེ་ཐུང་བ་ནི་དང་པོ་དང་།
སླར་ཡང་སྲོག་གཅོད་པ་ལ་དགའ་བ་ནི་བྱེད་པ་རྒྱུ་མཐུན་ནོ། །བདག་པོའི་འབྲས་
བུ་ནི་བྱེད་རྒྱུ་ལས་སྐྱེས་ཏེ། དཔེར་ན་མིག་སོགས་དབང་པོ་དང་། དོན་ལ་དེ་དག་
གི་རྣམ་ཤེས་འབྱུང་བ་དང་། སྣོད་ཀྱི་འཇིག་རྟེན་སེམས་ཅན་གྱི་སྔོན་གྱི་ལས་ལས་
སྐྱེས་པ་ལྟ་བུའོ། །སྐྱེས་བུ་བྱེད་པའི་འབྲས་བུ་ནི་མཚུངས་ལྡན་དང་ལྷན་ཅིག་འབྱུང་
བའི་རྒྱུ་གཉིས་ལས་སྐྱེས་ཏེ། དཔེར་ན་ནང་དུ་ཉེར་སྡོགས་ལས་བསམ་གཏན་གྱི་
དངོས་གཞི་སྐྱེ་བ་སོགས་རྟོགས་པའི་གོ་རིམ་དང་ཕྱིའི་གསེར་མགར་ལ་སོགས་
པའི་བཟོ་བོ་དང་། ལོ་ཏོག་ལ་སོགས་པའོ། །བྲལ་བའི་འབྲས་བུ་ནི་བློའི་ཟད་པ་
ཡིན་ནོ། །དེ་ལ་བློ་ནི་བདེན་པའི་རྣམ་པར་རྟོག་པའི་ཤེས་རབ་ཡིན་ལ། ཟད་པ་ནི་
སྟོང་པ་ཉིད་རང་བཞིན་རྣམ་པར་དག་ལ་སྤང་བྱ་གློ་བུར་གྱི་དྲི་མ་འགོག་པའོ། །
གསུམ་པ་རྒྱུ་འབྲས་སྨིན་པར་བྱེད་པའི་རྐྱེན་བཤད་པ་ལའང་མདོར་རྒྱས་གཉིས་
1 { }1



ལུང་ཀུན་ལས་བཏུས་པ།།
ཀྱི་དང་པོ་ནི། འབྲས་བུའི་ངོ་བོ་ལ་ཕན་འདོགས་པ་རྒྱུའི་རྐྱེན་དང་། སེམས་སེམས་
བྱུང་སྐྱེ་བའི་གོ་འབྱེད་པ་དེ་མ་ཐག་པའི་རྐྱེན་དང་། སེམས་སེམས་བྱུང་བའི་དམིགས་
པ་བྱེད་པ་དམིགས་པའི་རྐྱེན་དང་། འབྲས་བུའི་རྟེན་བྱེད་པ་བདག་པོའི་རྐྱེན་ནོ། །
གཉིས་པ་རྒྱས་བཤད་ལ་བཞིའི་དང་པོ་ནི། དེ་ལ་རྒྱུའི་རྐྱེན་ནི། རྒྱུ་དྲུག་ལས་བྱེད་
རྒྱུ་ལས་གཞན་པ་ལྔ་པོ་ཐམས་ཅད་སྟེ། རྒྱུ་ཞེས་བྱ་བ་རྒྱུ་ལྔ་ཡིན། །ཅེས་སོ། །
གཉིས་པ་དེ་མ་ཐག་རྐྱེན་ནི། སེམས་དང་སེམས་ལས་བྱུང་བ་སྔ་མ་རྣམས་ནི་སེམས་
དང་སེམས་ལས་བྱུང་བ་ཕྱི་མ་རྣམས་ཀྱི་མཚུངས་པ་དེ་མ་ཐག་པའི་རྐྱེན་ཏེ། སྔ་ཕྱི་
དག་ཤེས་རིག་དུ་འདྲ་བས་ན་མཚུངས་པ་དང༌། ཤེས་པ་གཞན་གྱི་བར་མ་ཆོད་
པས་དེ་མ་ཐག་པ་དང༌། ཤེས་རིག་སྔ་མ་འགགས་པའི་སྟོབས་ཀྱིས་ཕྱི་མ་སྐྱེ་བའི་
གོ་སྐབས་རྙེད་པས་རྐྱེན་ཞེས་བྱའོ། །གསུམ་པ་དམིགས་པའི་རྐྱེན་ནི་ཆོས་ཐམས་
ཅད་ཡིན་ཏེ། སེམས་དང་སེམས་ལས་བྱུང་བའི་དམིགས་པ་མ་ཡིན་པ་མེད་པའི་
ཕྱིར་རོ། །དེ་ཡང་གཟུགས་ནས་ཆོས་ཀྱི་བར་ཡུལ་དྲུག་པོ་རྣམས་གོ་རིམ་བཞིན་དུ་
མིག་གི་རྣམ་པར་ཤེས་པ་ནས་ཡིད་ཀྱི་རྣམ་པར་ཤེས་པའི་བར་རྣམ་ཤེས་དྲུག་པོ་
སོ་སོའི་དམིགས་རྐྱེན་ཡིན་ནོ། །བཞི་པ་བདག་རྐྱེན་ནི། སྔར་རང་ལས་གཞན་པ་
བྱེད་རྒྱུའི་རྒྱུ་ཞེས་བཤད་པའི་བྱེད་རྒྱུའི་རྒྱུ་ནི་བདག་པོའི་རྐྱེན་ཡིན་ཏེ། དཔེར་ན་
དབང་པོས་དབང་ཤེས་བསྐྱེད་པ་སོགས་སོ། །རྒྱུ་དང་རྐྱེན་གྱི་ཁྱད་པར་ཅི་ཞེ་ན།
འབྲས་བུ་ཐུན་མོང་མ་ཡིན་པའི་ངོ་བོ་སྐྱེ་བར་བྱེད་པ་རྒྱུ་ཡིན་ལ། གཞན་དང་ཐུན་
མོང་བའི་ཁྱད་པར་སྐྱེད་པར་བྱེད་པ་རྒྱུ་རྐྱེན་ཡིན་ཏེ། དཔེར་ན་མྱུ་གུའི་ངོ་བོ་ནི་ས་
]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བོན་གྱིས་བསྐྱེད་ལ་སྔོན་པོ་དང་བཟང་ངན་ལ་སོགས་པའི་ཁྱད་པར་རྣམས་ཆུ་ལུད་
སོགས་ཀྱིས་སྐྱེས་པ་ལྟ་བུའོ། །
གསུམ་པ་རྟེན་འབྲེལ་བཤད་པ་ལ། ཀུན་ནས་ཉོན་མོངས་ཀྱི་རྟེན་འབྲེལ་
དང༌། རྣམ་བྱང་གི་རྟེན་འབྲེལ་གཉིས་ཀྱི་དང་པོ་ལ། མདོར་བསྟན་པ་ནི། མདོར་
བསྡུ་ན་འཁོར་བའི་རྒྱུ་དང་འབྲས་བུའི་ཆ་མ་ལུས་པ་ནི་རྟེན་འབྲེལ་ཞེས་བྱ་ལ། དེ་
ལ་དབྱེ་ན་མ་རིག་པ་ནས་རྒ་ཤིའི་བར་ཡན་ལག་བཅུ་གཉིས་ཡིན་ནོ། །གཉིས་པ་
རྒྱས་པར་བཤད་པ་ལ་ལྔའི་དང་པོ། རྒྱུ་འབྲས་ཀྱི་ཆ་བཤད་པ་ནི། མདོར་བསྡུ་ན་
ཡན་ལག་བཅུ་གཉིས་པོ་དེ་དག་ཐམས་ཅད་འཕེན་པའི་རྒྱུ་དང༌། འཕངས་པའི་
འབྲས་བུ་དང་། མངོན་པར་འགྲུབ་པའི་རྒྱུ་དང་། མངོན་པར་གྲུབ་པའི་འབྲས་བུ་
རྣམས་སུ་འགྱུར་རོ། །དེ་ལ་མ་རིག་པ་འདུ་བྱེད་དང་རྣམ་པར་ཤེས་པ་རྣམས་ནི་
ཡང་སྲིད་འཕེན་པར་བྱེད་པའི་རྒྱུ་སྟེ་མ་རིག་པ་ལ་བརྟེན་ནས་འདུ་བྱེད་ཀྱི་རྣམ་
ཤེས་ལ་ཡང་སྲིད་འགྲུབ་བྱེད་ཀྱི་བག་ཆགས་གོས་ པའི་ཚུལ་གྱིས་འཕངས་པའི་
ཕྱིར་རོ། །སྲེད་ལེན་སྲིད་པ་གསུམ་ཇི་ལྟར་འཕངས་པའི་ཡང་སྲིད་མངོན་པར་འགྲུབ་
པར་བྱེད་པའི་རྒྱུ་ཡིན་ཏེ། དེ་ལ་སྲེད་པ་ནི་ཚོར་བ་བདེ་སྡུག་ལ་མངོན་པར་ཞེན་
པའི་ཆགས་པ་ཡིན་ལ། དེ་ལ་བརྟེན་ནས་མ་འོངས་པའི་ཕུང་པོ་ལ་འདུན་པ་མཚུངས་
པར་ལྡན་པའི་སྲེད་པ་ཆེར་འཕེལ་བའི་ལེན་པ་དེ་ཉིད་ཀྱིས་སྲིད་པ་ཞེས་བྱ་བ་ཡང་
སྲིད་སྐྱེད་པ་ལ་མངོན་དུ་ཕྱོགས་པའི་ལས་ནུས་པ་མཐུ་ཅན་འགྲུབ་བོ། །མིང་གཟུགས་
ནས་ཚོར་བའི་བར་བཞི་པོ་ནི་འཕངས་པའི་འབྲས་བུ་ཡིན་ཏེ། རྣམ་སྨིན་གྱི་ངོ་བོ་
1 { }{༽



༣ན་འདས་་]
ཡིན་པའི་ཕྱིར་རོ། །དེ་ལ་ཡང་སྲིད་ཀྱི་ངོ་བོ་གྲུབ་པ་མིང་དང་གཟུགས་ཡིན་ཏེ། མིང་
གཟུགས་མངལ་དུ་ཆགས་པ་ནས་ཡང་སྲིད་གྲུབ་པ་ཡིན་པས་སོ། །གྲུབ་པ་རྫོགས་
པ་ནི། སྐྱེ་མཆེད་དྲུག་ཡིན་ཏེ། མིག་སོགས་སྐྱེ་མཆེད་རྣམས་རྫོགས་པ་ན། ལུས་
ཡོངས་སུ་རྫོགས་པའི་ཕྱིར་རོ། །དེ་ཡུལ་ལ་ལོངས་སྤྱོད་པ་རེག་པ་སྟེ། ཡུལ་དབང་
རྣམ་ཤེས་གསུམ་རྒྱུ་འབྲས་སུ་འདུས་པ་ན་དབང་པོ་ཡུལ་ལ་ལོངས་སྤྱོད་པ་ཞེས་
པའོ། །རེག་པ་དེའི་འབྲས་བུ་ཚོར་བ་ཡིན་ཏེ། ཡུལ་ཡིད་དུ་འོང་མི་འོང་ཡོངས་སུ་
གཅོད་པའི་རེག་པ་ལས་བདེ་སྡུག་གི་ཚོར་བ་འབྱུང་བའོ། །མ་རིག་པ་དང་བཅས་
པའི་ཚོར་བ་ལས་སྲེད་པ་སྐྱེ་ལ་དེ་ལས་ལེན་པ་དང་། དེ་ལས་སྲིད་པ་འཕེལ་ཞིང་།
དེ་དག་གིས་སྐྱེ་བ་གཞན་དུ་སྐྱེ་མཆེད་དྲུག་འཕངས་པ་སྐྱེ་བ་ཡིན་ལ་སྐྱེ་མཆེད་དྲུག་
པོ་དེ་ཉིད་གནས་སྐབས་གཞན་དུ་འགྱུར་པ་རྒ་བ་དང་། རྒྱུན་འཇིག་པ་ཤི་བ་ཡིན་ལ།
མ་རྒས་པར་ཡང་འཆི་བ་ཡོད་པས་དེ་གཉིས་ཀ་ཡན་ལག་གཅིག་ཏུ་བྱས་སོ། །
དེས་ན་སྐྱེ་བ་དང། རྒ་ཤི་གཉིས་མངོན་པར་གྲུབ་པའི་འབྲས་བུ་ཡིན་ནོ། །གཉིས་
པ་ཡན་ལག་ཉེ་བར་བསྡུ་བ་ནི། ཡན་ལག་བཅུ་གཉིས་པོ་དེ་དག་མདོར་བསྡུ་ན་
ཀུན་ནས་ཉོན་མོངས་གསུམ་དུ་འགྱུར་ཏེ། འདི་ལྟར། མ་རིག་པ་དང་སྲེད་པ་དང་།
ལེན་པ་གསུམ་ཉོན་མོངས་པའི་ཀུན་ནས་ཉོན་མོངས་པ་ཡིན་ཏེ། སེམས་རབ་ཏུ་
མ་ཞི་བ་དང་། ཀུན་ནས་གདུང་བར་བྱེད་པའི་ཕྱིར་རོ། །འདུ་བྱེད་ནི། ལས་དངོས་
ཡིན་ལ། སྲིད་པ་ཡང་ལས་ནུས་པ་མཐུ་ཅན་དུ་གྱུར་པ་ཡིན་པས། ལས་ཀྱི་ཀུན་
ནས་ཉོན་མོངས་པ་ཞེས་བྱའོ། །གཞན་ལྷག་མ་བདུན་ནི་ལས་ཉོན་དེ་དག་གི་འབྲས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བུར་གྱུར་པའི་སྡུག་བསྔལ་ཡིན་ལ། དེའི་ཕྱིར་སྐྱེ་བའི་ཀུན་ནས་ཉོན་མོངས་ཞེས་
བྱའོ། །དེ་ལྟར་ཡང་། ཉོན་མོངས་གསུམ་མོ་ལས་གཉིས་སོ། །གཞི་བདུན་དེ་
བཞིན་འབྲས་བུ་ཡིན། །ཅེས་སོ། །གསུམ་པ་ཡན་ལག་སོ་སོའི་ངོ་བོ་ངོས་བཟུང་
བ་ནི། རིག་པ་ཡེ་ཤེས་ཀྱི་མི་མཐུན་ཕྱོགས་སུ་གྱུར་པ་ནི་མ་རིག་པ་སྟེ། ཇི་སྐད་དུ།
རིགས་མི་མཐུན་ཆོས་གཞན་མ་རིག །མི་མཛའ་མི་བདེན་ལ་སོགས་བཞིན། །
ཞེས་སོ། །དེ་བཞིན་ཉིད་ལ་རྨོངས་པ་ཉོན་མོངས་པ་ཅན་གྱི་མ་རིག་པ་དང་། ཤེས་
བྱ་ལ་རྨོངས་པ་ཉོན་མོངས་པ་ཅན་མ་ཡིན་པའི་མ་རིག་པ་གཉིས་ལས། འདིར་དང་པོ་
བཟུང་ངོ་། །འདུ་བྱེད་ནི་བསོད་ནམས་དང་བསོད་ནམས་མ་ཡིན་པ་དང༌། མི་གཡོ་
བའི་ལས་རྣམས་ཡིན་ལ། དེ་ལ་བསོད་ནམས་ནི། འདོད་པ་ན་སྤྱོད་པའི་དགེ་བའི་
ལས་ཡིན་ཞིང་། བསོད་ནམས་མ་ཡིན་པ་ནི་སྡིག་པའི་ལས་དང་། མི་གཡོ་བ་ནི་
ཁམས་གོང་མའི་ལས་སོ། །ལུང་མ་བསྟན་ཞེས་པ་མ་འབྲེལ་ཏེ། ལུང་མ་བསྟན་ནི་
ཡང་སྲིད་འཕེན་བྱེད་ཀྱི་ལས་སུ་མི་རུང་བའི་ཕྱིར་རོ། །རྣམ་ཤེས་ནི་ཀུན་གཞི་ཁས་
ལེན་ན་ཀུན་གཞིའི་རྣམ་ཤེས་ཉིད་ཡིན་ལ། མི་ལེན་ན་གཟུགས་སོགས་ཡུལ་འཛིན་
ནུས་ཀྱི་རྣམ་ཤེས་དྲུག་ཡིན་ནོ། །མིང་གཟུགས་གཉིས་ཀྱི་གཟུགས་ནི་ནུར་ནུར་པོ་
སོགས་ཀྱི་གནས་སྐབས་ ཀྱི་གཟུགས་ཀྱི་ཕུང་པོ་ཡིན་ལ་མིང་ནི་ཚོར་བ་སོགས་
ཕུང་པོ་ལྷག་མ་བཞི་ཡིན་ནོ། །མིང་གི་དོན་ནི་དོན་རྣམས་ལ་གཞོལ་བ་ཞེས་བྱ་བ་
ཡིན་ལ། འདི་དག་ཀྱང་ཡང་སྲིད་ཕྱི་མར་ཉིང་མཚམས་སྦྱོར་ཞིང་གཞོལ་བས་ན་
མིང་ངོ༌། །སྐྱེ་མཆེད་དྲུག་དང་། རེག་པ་དང་། ཚོར་བ་དག་ནི་སྔར་བཤད་ཟིན་ཏོ། །
༡ {jS



ལུང་ཀུན་ལས་བཏུས་པ།
སྲེད་པ་ནི་བདེ་བ་ཐོབ་པར་འདོད་པ་དང་། སྡུག་བསྔལ་འདོར་བར་འདོད་པའི་
ཆགས་པ་ཡིན་ནོ། །སྲེད་པ་དེ་ཉིད་ཆེར་འཕེལ་སྟེ། བདེ་སྡུག་གི་ཡུལ་བླང་དོར་
རྩོམ་པ་ནི་ལེན་པ་ཡིན་ནོ། །ལས་ཀྱི་བག་ཆགས་ཡང་སྲིད་བསྐྱེད་པ་ལ་ནུས་པ་
མཐུ་ཅན་དུ་གྱུར་པ་སྲིད་པ་དང་། དེ་ལས་སྐྱེ་མཆེད་དྲུག་སྔར་མེད་གསར་དུ་མངལ་དུ་
བྱུང་བ་སྐྱེ་བ་ཡིན་ནོ། །སྐྱེ་མཆེད་དྲུག་པོ་དེ་ཉིད་གནས་སྐབས་གཞན་དུ་འགྱུར་བ་
རྒ་བ་ཡིན་ལ། འཇིག་པ་ནི་འཆི་བའོ། །བཞི་པ་ཡན་ལག་ཇི་ལྟར་རྫོགས་ཚུལ་དེ་
ལ་གཉིས། ཚེ་གསུམ་གྱིས་རྫོགས་ཚུལ་ཞར་བྱུང་དང་བཅས་པ། བྱ་རྫོགས་ཀྱི་སྐད་
ཅིག་ལ་རྫོགས་ཚུལ་ལོ། །དང་པོ་ནི། བྱེ་བྲག་སྨྲ་བ་ཚེ་སྔ་མ་དང་། འདི་དང༌། ཕྱི་
མ་གསུམ་ལ་རྟེན་འབྲེལ་ཡན་ལག་བཅུ་གཉིས་ཚད་གཅིག་རྫོགས་པར་འདོད་དོ། །
བྱེ་བྲག་སྨྲ་བར་མ་ཟད་མདོ་སྡེ་པ་དང་རྣམ་བདེན་པ་ཡང་དེ་བཞིན་དུ་བཞེད་དོ། །
དེ་ལ་མ་རིག་པ་དང་འདུ་བྱེད་ནི་ཚེ་སྔ་མ་ལ་རྫོགས་ཏེ། སྐྱེ་བ་འཕེན་བྱེད་ཡིན་པའི་ཕྱིར་
རོ༑ ༑སྐྱེ་བ་དང་རྒ་ཤི་ནི་ཆེ་ཕྱི་མ་ལ་རྫོགས་ཏེ། ཚེ་འདིའི་སྲེད་ལེན་སྲིད་གསུམ་
གྱི་འབྲས་བུ་ཡིན་པའི་ཕྱིར་རོ། །བར་གྱི་ལྷག་མ་བརྒྱད་ནི་ཚེ་འདི་ལ་རྫོ་གས་ཏེ།
དང་པོ་ལྔ་རྣམ་སྨིན་གྱི་ངོ་བོ་ཡིན་པའི་ཕྱིར་དང་། ཕྱི་མ་གཉིས་དེའི་འབྲས་བུ་ཡིན་
པའི་ཕྱིར་རོ། །དེ་ལྟར་ཡང་། སྔོན་དང་ཕྱི་མཐར་གཉིས་གཉིས་དང༌། །བར་དུ་
བརྒྱད་ཡོངས་རྫོགས་ལྡན་ལ། །ཞེས་སོ། །བྱེ་བྲག་སྨྲ་བ་རྣམས་གནས་སྐབས་པ་
དང་། འབྲེལ་བ་ཅན་དང་། རྒྱུན་ཆགས་པ་དང་། སྐད་ཅིག་མའི་རྟེན་འབྲེལ་ཞེས་
བྱ་བ་བཞི་ཡོད་པར་འདོད་དེ། དང་པོ་ནི། ཚེ་གསུམ་གྱིས་ཕུང་པོའི་གནས་སྐབས་
1tj༤)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལ་ཡན་ལག་བཅུ་གཉིས་རྣམ་པར་བཞག་པའོ། །དེ་ཉིད་འབྲེལ་བ་ཅན་དང་། རྒྱུན་
ཆགས་པའི་རྟེན་འབྲེལ་ཡང་ཡིན་ནོ། །གཉིས་པ་ནི། ཆགས་པའི་དབང་གིས་སྲོག་
གཅོད་པ་ལ་སོགས་ཀྱི་ལས་གཅིག་པ་སོགས་སྐད་ཅིག་རེ་རེ་ལ་མ་རིག་པ་ནས་རྒ་
ཤིའི་བར་གྱི་སྔ་མ་ལ་བརྟེན་ནས་ཕྱི་མ་འབྱུང་བའི་རྟེན་འབྲེལ་བཅུ་གཉིས་རྫོགས་
པ་ཡིན་ཏེ། འདི་ལྟར་སྲོག་གཅོད་པའི་རྨོངས་པ་གང་ཡིན་པ་དེ་ནི་མ་རིག་པའོ། །
སེམས་པ་ནི་འདུ་བྱེད་དོ། །དངོས་པོ་སོ་སོར་རྣམ་པར་རིག་པ་ནི་རྣམ་ཤེས་སོ། །
དེ་དང་ལྷན་ཅིག་གི་ཕུང་པོ་བཞི་ནི་མིང་དང་གཟུགས་སོ། །མིང་དང་གཟུགས་ལ་
གནས་པའི་དབང་པོ་དྲུག་ནི་སྐྱེ་མཆེད་དྲུག་གོ །སྐྱེ་མཆེད་དྲུག་འདུས་པ་ནི་རེག་
པའོ། །རེག་པ་ཉམས་སུ་མྱོང་བ་ནི་ཚོར་བའོ། །ཆགས་པ་ནི་སྲེད་པའོ། །དེ་དང་
མཚུངས་ལྡན་གྱི་ཀུན་ནས་དཀྲིས་པ་ནི་ལེན་པའོ། །དེས་ཀུན་ནས་སླང་བའི་ལུས་
ངག་གི་ལས་ནི་སྲིད་པའོ། །ལས་དེ་སྐྱེས་པ་ནི་སྐྱེ་བའོ། །ཡོངས་སུ་སྨིན་པ་ནི་ན་
བའོ། །ཞིག་པ་ནི་ཤི་བའོ། །ལྔ་པ་མ་རིག་པའི་ས་མཚུངས་རྩི་བ་ནི། འདོད་པ་
ནས་འདོད་པར་སྐྱེ་བ་དང་། གོང་མ་ནས་འདོད་པར་སྐྱེ་བ་དང༌། འདོད་པ་ནས་
གོང་མར་སྐྱེ་བ་དང༌། གོང་མ་ནས་གོང་མ་དེ་ཉིད་དུ་སྐྱེ་བ་དང་སྟེ། གང་ཟག་
བཞིའི་རྟེན་འབྲེལ་ཡན་ལག་བཅུ་གཉིས་རྣམས་འདོད་པ་དང་། གོང་མ་ནས་འདོད་
པར་སྐྱེ་ན་ཡན་ལག་ཐམས་ཅད་འདོད་པར་ས་མཚུངས་ཏེ། འདོད་པར་སྐྱེ་བའི་
ལས་གོང་མར་སོག་པ་མི་སྲིད་པའི་ཕྱིར་རོ། །འདོད་པ་ནས་གོང་མ་གཟུགས་
གཟུགས་མེད་གང་རུང་དུ་སྐྱེ་བ་མ་རིག་པ་འོག་མ་འདོད་པར་གཏོགས་པ་ཡིན་ཏེ།
1 ] ， །



ས་བཏུས་པ།
འདོད་པའི་རྟེན་ལ་ལས་དེ་བསགས་པའི་ཕྱིར་རོ། །ཡན་ལག་གཞན་རྣམས་གང་
དུ་སྐྱེ་འགྱུར་གྱི་ས་གོང་མ་ཡིན་ནོ། །གོང་མ་བསམ་གཏན་དང་པོ་ནས་ཤི་འཕོས་ནས་
དེ་ཉིད་དུ་སྐྱེ་བ་ལྟ་བུ་ལ་ལས་དེ་ཉིད་ཀྱི་རྟེན་ལ་བསགས་ན་ཐམས་ཅད་རང་ས་ཉིད་དུ་
མཚུངས་ལ་ལན་གྲངས་གཞན་ལ་མྱོང་འགྱུར་གྱི་ལས་བསགས་པ་ལས་སྐྱེ་བ་ཡིན་
ན་མ་རིག་པ་ས་འོག་མར་གཏོགས་ལ། གཞན་རྣམས་རང་སར་གཏོགས་སོ། །
རགས་པ་ཙམ་སྟེ་ཞིབ་མོར་སྤྱད་ན་བརྗོད་པར་བྱ་བ་མང་སྟེ་ཡི་གེ་མངས་པས་
འཇིགས་པས་མ་བྲིས་སོ། །ཁམས་དང་སའི་ཁྱད་པར་གང་ཞེ་ན། འདོད་པ་ལ་
སོགས་ པའི་ ཁམས་གསུམ་གང་ དུ་ སྐྱེ་ བའི་ རིགས་ ལ་དེ་དང་དེའི་ཁམས་ཞེས་
བརྗོད་ལ། དེའི་ཕྱིར་གང་ལ་འདོད་པའི་སྲེད་པ་འཕེལ་བར་འགྱུར་བ་དེ་ནི་འདོད་
པའི་ཁམས་ཞེས་བྱ་ལ། གང་ལ་གཟུགས་དང་གཟུགས་མེད་པའི་སྲེད་པ་འཕེལ་
བར་འགྱུར་བ་དེ་ལ་དེ་ཉིད་དེའི་ཁམས་ཞེས་བྱའོ། །ས་ནི་འོག་མ་ལས་འདོད་ཆགས་
དང་བྲལ་བའི་སེམས་ཀྱི་རིམ་པ་ངེས་པ་སྟེ། འདོད་པ་ལ་འདོད་ཆགས་དང་མ་
བྲལ་བའི་ཆོས་ནི་འདོད་པའི་ས་པ་ཡིན་ལ། འདོད་པ་ལ་འདོད་ཆགས་དང་བྲལ་
ཞིང་། བསམ་གཏན་དང་པོ་ལ་འདོད་ཆགས་དང་མ་བྲལ་བ་ནི་བསམ་གཏན་དང་
པོའི་ས་ཞེས་བྱ་བ་ནས། ཅི་ཡང་ལ་འདོད་ཆགས་དང་བྲལ་ཞིང་སྲིད་རྩེ་ལ་འདོད་
ཆགས་དང་མ་བྲལ་བ་ནི་སྲིད་པའི་རྩེ་མོའི་ས་པ་ཞེས་བྱའོ། །གོང་མའི་ཉེར་སྡོགས་
རྣམས་ཀྱང་འོག་མ་ལས་འདོད་ཆགས་དང་བྲལ་བའི་ཕྱིར་གོང་མའི་སར་གཏོགས་
སོ༑ ༑དེ་ལྟར་གོང་དུ་བཤད་པའི་རྟེན་འབྲེལ་ཡན་ལག་བཅུ་གཉིས་པོ་དེ་དག་ནི་
】 1 !



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
འཁོར་བའི་རྒྱུ་འབྲས་སོ། །གཉིས་པ་རྣམ་བྱང་གི་རྟེན་འབྲེལ་ནི། མ་རིག་པ་
འགགས་པས་འདུ་བྱེད་འགག་ཅེས་པ་ནས་སྐྱེ་བ་འགགས་པས་རྒ་ཤི་འགག་ཅེས་
པའི་བར་ནི་མྱ་ངན་ལས་འདས་པའི་རྒྱུ་འབྲས་ཡིན་ནོ། །ལུང་ཀུན་ལས་བཏུས་པ་
ལས་རྒྱུ་འབྲས་རྣམ་པར་བཤད་པའི་ལེའུ་སྟེ་གསུམ་པའི་འགྲེལ་པའོ། །
གསུམ་པ་རང་གཞན་གྱི་གྲུབ་མཐའ་གཏན་ལ་དབབ་པ་ལ། གཞན་སྡེ་
དང༌། རང་སྡེ་གཉིས་ཀྱི་དང་པོ་ལ་ཆད་པར་སྨྲ་བ་དང་། རྟག་པར་སྨྲ་བའོ། །དང་
པོ་ནི། སྤྱིར་མུ་སྟེགས་ཞེས་བྱའི་སྒྲ་དོན་ནི། ཐར་པའི་ཆེད་དུ་འཇུག་ངོགས་སུ་
འཇུག་པས་མུ་སྟེགས་ཞེས་བྱ་ལ། རྒྱ་འཕེན་པ་ནི་ཐར་པ་མི་འདོད་པའི་ཕྱིར། མུ་
སྟེགས་ཀྱི་སྒྲ་དོན་མེད་དོ། །དེ་ལ་འཇིག་རྟེན་རྒྱང་འཕེན་གྱི་གྲུབ་མཐའ་ནི་ལྷའི་བླ་
མ་ཕུར་བུ་ཞེས་བྱ་བས་བསྟན་ལ། དྲང་སྲོང་འཇིག་རྟེན་མིག་ཅེས་བྱ་བས། འཇིག་
རྟེན་རྒྱང་འཕེན་སྟོན་པའི་འཆད་ལྟའི་གཞུང་འབུམ་སྡེ་བརྩམས་སོ་ཞེས་གྲག་གོ །།
དེའི་ལུགས་ལ་འཇིག་རྟེན་སྐྱེ་བ་སྔ་མ་ནས་འདིར་འོངས་པ་དང་། འདི་ནས་ཕྱི་མར་
འགྲོ་བ་མེད་ལ་དེའི་ཕྱིར་སྐྱེ་བ་སྔ་མར་བྱས་པའི་ལས་ཀྱི་འབྲས་བུ་ཕྱི་མར་མྱོང་བ་
མེད་དོ། །ཕྱི་དང་ནང་གི་དངོས་པོ་རྣམས་ནི་ལས་སམ་དབང་ཕྱུག་ལ་སོགས་པའི་
རྒྱུ་ལས་བྱུང་བ་མེད་ཀྱི་གདོད་མ་ནས་ངོ་བོ་ཉིད་ཀྱིས་གྲུབ་པའམ་གློ་བུར་དུ་བྱུང་བ་
ཡིན་ཏེ། དེའི་རྒྱུ་མཚན་སྨྲས་པ་ནི། སྲན་ཟླམ་ཞེས་སོགས་རྒྱང་འཕེན་གྱི་གཞུང་ངོ་། །
དྲང་སྲོང་འཇིག་རྟེན་མིག་གིས་རང་གི་བུ་མོ་ལ་འདོད་ལོག་སྤྱད་པར་འདོད་ནས་
བུ་མོ་ལ་ཆད་ལྟ་འཛིན་དུ་གཞུག་པའི་ཕྱིར། ཅི་ཙམ་ཞེས་སོགས་སྨྲས་ཏེ། ཅི་ཙམ་



ལུང་ཀུན་འ་ས་བཏུས་པ།
དབང་པོའི་སྤྱོད་ཡུལ་བ། །སྐྱེས་བུ་དེ་ཙམ་ཁོ་ནར་ཟད། །ཅེས་པ་མཐོ་རིས་དང༌།
དམྱལ་བ་ལ་སོགས་པ་འཇིག་རྟེན་གཞན་ཡོད་པ་མ་ཡིན་ཅེས་པའོ། །སྔོ་བསངས་
ཞེས་པ་རང་གི་བུ་མོ་ལ་འབོད་པའོ། །མང་ཐོས་གང་སྨྲ་བ་ཞེས་པ་ནི། དགེ་སློང་
གོ་ཏ་མས་མཐོ་རིས་དང་དམྱལ་བ་དང་ལས་ཀྱི་འབྲས་བུ་སྟོན་པ་སོགས་ནི་སྔོན་
དྲང་སྲོང་སྤྱང་ཀི་ཞེས་བྱ་བའི་རྫུ་ན་གྱིས་འཇིག་རྟེན་པ་རྣམས་བསླུས་ཞེས་གྲགས་
པ་དང་མཚུངས་ཞེས་པའོ། །སྐྱེ་བ་སྔ་མ་མེད་ན་སེམས་གང་ལས་བྱུང་ཞེ་ན། སེམས་
ནི་ཁུ་བ་དང་ཁྲག་ལ་སོགས་པའི་འབྱུང་བའི་དྭངས་མ་ཡིན་ལ། དེས་ན་དབང་པོ་
དང་བཅས་པའི་སེམས་ནི་མངོན་པར་གསལ་བའི་སེམས་པ་ཅན་གྱི་སྐྱེས་བུ་ཡིན་
ལ་འབྱུང་བ་བཞི་པོ་གཞན་ཕྱི་རོལ་ན་ཡོད་པ་རྣམས་ཀྱང་མངོན་པར་མི་གསལ་
བའི་སེམས་པ་ཅན་ཡིན་ཏེ། སེམས་ནུས་པའི་ངོ་བོར་ཡོད་པའི་ཕྱིར་རོ། །དེས་ན་
འབྱུང་བ་དང་སེམས་ཐ་མི་དད་ པས་དབང་པོ་དང་བཅས་པའི་ལུས་ཞིག་པ་ན།
སེམས་དེ་ཡང་རྒྱུན་ཆད་པས་སྐྱེ་བ་སྔ་ཕྱི་རྗེས་སུ་འབྲེལ་བའི་དགེ་སྡིག་གི་འཆིང་
བ་མེད་པས་འཇིག་རྟེན་རྒྱང་འཕེན་ཞེས་བྱའོ། །
གཉིས་པ་རྟག་པར་སྨྲ་བ་ལ་བརྒྱད་ཀྱི། དང་པོ་གྲངས་ཅན་གྱི་ལུགས་ནི།
དེ་ལ་སེར་སྐྱ་པ་དང་གྲངས་ཅན་པ་དང་སུམ་ཅུ་པ་རྣམས་ནི་རྣམ་གྲངས་སོ། །གྲངས་
ཅན་གྱི་སྟོན་པ་དྲང་སྲོང་ཆེན་པོ་སེར་སྐྱས་ཤེས་བྱའི་གྲངས་ནི་ཀུན་བསྡུས་ན་རང་
བཞིན་ཉི་ཤུ་རྩ་བཞི་དང་། སྐྱེས་བུ་དང་། དེ་ཁོ་ན་ཉིད་ཉི་ཤུ་རྩ་ལྔར་བསྟན་ཏེ། དེ་
ཉིད་ཀྱིས་དེ་ཉིད་ཉི་ཤུ་རྩ་ལྔ་ཤེས་ན་རལ་པའམ་བྱི་བའམ་ཅོད་པན་ནམ། །ཆ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལུགས་གང་གིས་གནས་ཀྱང་རུང་། །གྲོལ་འགྱུར་འདི་ལ་ཐེམ་མེད། །ཅེས་བཤད་
དོ༑ དེ་ལ་བདག་ཤེས་རིག་གི་སྐྱེས་བུའི་མཚན་ཉིད་ནི། གནས་སྐབས་ཐམས་
ཅད་དུ་མི་འགྱུར་བས་རྟག་པ་དང༌། ཟླ་མེད་པས་གཅིག་པུ་དང༌། མྱོང་བའི་ངོ་བོར་
གནས་པས་སེམས་པ་ཅན་དང་། བྱ་བ་ལ་བཏང་སྙོམས་པས་བྱེད་པ་པོ་མིན་པ་
དང༌། ཡུལ་ལོངས་སྤྱོད་པས་ཟ་བ་པོ་ཞེས་བྱ་སྟེ། ཇི་སྐད་དུ། དབུ་མ་འཇུག་པར།
ཟ་པོ་རྟག་དངོས་བྱེད་པོ་མིན་པའི་བདག །ཡོན་ཏན་བྱ་མེད་གྲངས་ཅན་རྣམས་
ཀྱིས་བརྟགས། །དེ་དབྱེ་ཅུང་ཟད་ཅུང་ཟད་ལ་བརྟེན་ནས། །མུ་སྟེགས་ཅན་རྣམས་
ལུགས་ནི་ཐ་དད་གྱུར། །ཞེས་བཤད་པ་ལྟར་རོ། །འདོད་ཆགས་ཞེ་སྡང་གཏི་མུག་
གསུམ། བདེ་སྡུག་བཏང་སྙོམས་གསུམ། སྙིང་སྟོབས་རྡུལ་དང་མུན་པ་གསུམ་
རྣམས་རྣམ་གྲངས་ཡིན་ལ། དེ་གསུམ་རྣམ་པར་མི་འགྱུར་ཞིང་ཆ་མཉམ་པའི་གནས་
སྐབས་ནི་གཙོ་བོ་ཞེས་བྱ་སྟེ། ཤེས་རིག་མ་གཏོགས་པའི་དངོས་པོ་ཐམས་ཅད་སྐྱེད་
པའི་རྒྱུ་ཡིན་ཅིང་། རྟག་པ་དང་། གཅིག་པུ་དང༌། རང་དབང་ཅན་སེམས་མེད་
པས་བེམས་པོ་དང་། བྱིས་པ་རྣམས་ཀྱིས་མཐོང་དུ་མི་འགྱུར་བས་མངོན་པར་མི་
གསལ་བ་ཡིན་ནོ། །གཙོ་བོ་དེའི་ནང་ན་སྐྱེས་བུ་གནས་ཞེས་བཤད་པ་མེད་ཅིང་།
གང་གི་ཚེ་སྐྱེས་བུ་ཡུལ་ལ་ལོངས་སྤྱོད་པར་འདོད་པ་སྐྱེས་པ་ན། གཙོ་བོས་གཟུགས་
སོགས་རྣམ་འགྱུར་རྣམས་སྤྲུལ་ཞིང་དེ་ལ་སྐྱེས་བུ་མངོན་ཞེན་གྱིས་ལོངས་སྤྱོད་པ་
ན་འཁོར་བ་ཞེས་བྱ་ལ། གང་གི་ཚེ་སྐྱེས་བུ་ལ་ལ་ཡུལ་རྣམས་ལ་ཡིད་འབྱུང་སྟེ།
དབེན་པར་བསམ་གཏན་བསྒོམས་པས་ལྷའི་མིག་འཐོབ་སྟེ། རང་བཞིན་འདྲེ་མོ་
1 11



ལུང་ཀུན་ལས་བཏུས་པ།
དང་འདྲ་བ་དེ་ཉིད་ཀྱིས་རྣམ་འགྱུར་གྱི་ཚོགས་རྣམས་སྤྲུལ་པར་ཤེས་པ་ན་ རང་
བཞིན་སྐྱེངས་པའི་ཚུལ་དུ་རྣམ་འགྱུར་རྣམས་བསྡུད་པར་བྱེད་པས། སྐྱེས་བུ་ལ་
རྣམ་འགྱུར་གང་ཡང་མི་འགྲོ་ཞིང་སྐྱེས་བུ་ཡང་ཡུལ་ལ་ལོངས་མི་སྤྱོད་པར་རང་
ཉིད་ཡན་གར་བར་གནས་པའི་ཚེ་ན་གྲོལ་བ་ཐོབ་པ་ཞེས་བྱའོ། །གཙོ་བོ་དེ་ཉིད་
རྣམ་འགྱུར་བསྐྱེད་པའི་ཚེ་རང་བཞིན་ཞེས་བྱ་ལ། རང་བཞིན་དེ་ལས་རྣམ་འགྱུར་
རྣམས་འབྱུང་ངོ་། །དེའང་རང་བཞིན་དེ་ལའང་དང་པོར་ཤེལ་གྱི་མེ་ལོང་ངོས་གཉིས་
པ་ལྟ་བུའི་བློའམ་ཆེན་པོ་ཞེས་བྱའོ། །ནང་ནས་ཤེས་རིག་གི་གཟུགས་བརྙན་འཆར་
ཞིང་ཕྱི་ནས་ཡུལ་གྱི་གཟུགས་བརྙན་དེ་ལྟ་བུ་འབྱུང་ལ། ང་རྒྱལ་དེ་ལས་རྣམ་འགྱུར་
བཅུ་དྲུག་འབྱུང་སྟེ། འདི་ལྟ་ང་རྒྱལ་ནི་གསུམ་སྟེ། སྙིང་སྟོབས་ཅན་དང་། མུན་པ་
ཅན་དང་། རྡུལ་ཅན་ནོ། །དང་པོ་ལས་མིག་ནས་ཡིད་ཀྱི་དབང་པོའི་བར་དབང་པོ་
བཅུ་གཅིག་འབྱུང་ངོ༌། །དེ་ལ་མིག་ནས་ལུས་ཀྱི་བར་ལྔ་ནི་བློའི་དབང་པོ་ཞེས་
བྱའོ། །ལག་པ་ནས་གཤང་བའི་བར་ལྔ་ནི་ལས་ཀྱི་དབང་པོ་ཞེས་བྱའོ། །ཡིད་ནི་
གཉིས་ཀའི་དབང་པོའ། །མུན་པ་ཅན་གྱི་ང་རྒྱལ་ལས་གཟུགས་སོགས་དེ་ཙམ་ལྔ་
འབྱུང་ལ། རྡུལ་ཅན་གྱི་ང་རྒྱལ་གྱི་གཉིས་ཀྱི་འཇུག་པ་བྱེད་དོ། །དེ་ཙམ་ལྔ་ལས་
ས་ལ་སོགས་པའི་འབྱུང་བ་ཆེན་པོ་ལྔ་འབྱུང་ངོ༌། །དེ་སྐད་དུ་ཡང་། དབང་ཕྱུག་
ནག་པོའི་རྒྱུད་ལས། རང་བཞིན་ལས་ཆེན་ཞེས་སོགས་བཤད་དོ། །དེ་ལ་གཙོ་བོ་ནི།
རྣམ་འགྱུར་ཀུན་སྐྱེད་བྱེད་ཡིན་པས་བྱེད་པ་ཡིན་ལ་ཁོ་རང་ནི་སུས་ཀྱང་མ་སྐྱེད་
པས་བྱ་བ་མ་ཡིན་ནོ། །ཆེན་པོ་དང་། སོགས་པས་བསྡུས་པ་ང་རྒྱལ་དང་། དེ་ཙམ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལྔ་ནི་རྩ་བའི་རང་བཞིན་ལས་སྐྱེས་པ་བྱ་བ་ཡིན་ལ། རང་རང་གི་རྣམ་འགྱུར་རྣམས་
སྐྱེས་པས་བྱེད་པ་ཡང་ཡིན་ནོ། །དབང་པོ་བཅུ་གཅིག་དང་། འབྱུང་བ་ལྔ་སྟེ་བཅུ་
དྲག་པོ་ནི་བྱ་བ་ཁོ་ན་ཡིན་གྱི་འབྲས་བུ་མི་སྐྱེད་པའི་ཕྱིར་བྱེད་པ་མ་ཡིན་ནོ། སྐྱེས་
བུ་ནི་སུས་ཀྱང་མ་བསྐྱེད་པའི་ཕྱིར་བྱ་བ་མ་ཡིན་ལ་འབྲས་བུ་འགའ་ཡང་མི་སྐྱེད་
པའི་ཕྱིར་བྱེད་པའང་མིན་ནོ། །དེ་ཙམ་ལྔ་ལས་འབྱུང་བ་ཆེན་པོ་ལྔ་ཞེས་བཤད་
ནས་གང་ལས་བྱུང་ཞེ་ན། དྲི་ལས་ས། སྒྲ་ལས་ནམ་མཁའ། གཟུགས་ལས་ཆུ།
རོ་ལས་མེ། རེག་བྱ་ལས་རླུང་འབྱུང་ངོ༌། །ཡོན་ཏན་ནོ་ཞེས་པ་ནི་བྱེ་བྲག་པའི་
ལུགས་ཡིན་གྱི། གྲངས་ཅན་པའི་ལུགས་མིན་ནོ། །གྲངས་ཅན་པ་དེ་དག་ལས་ཁ་
ཅིག དཔེར་ན་རྫ་མཁན་གྱི་འདོད་པ་དང༌། འཇིམ་པའི་ཉེར་ལེན་ལས་ཁམ་ཕོར་
སོགས་སྣོད་ཀྱི་རྣམ་པ་སྣ་ཚོགས་འབྱུང་བ་ལྟར། དབང་ཕྱུག་ལྷའི་འགྲོ་བའི་སྐྱེས་
བུས་བློ་སྔོན་དུ་བཏང་སྟེ། རང་བཞིན་གྱིས་རྒྱུ་ལས་རྣམ་འགྱུར་ནི་དངོས་པོ་ཐམས་
ཅད་བསྐྱེད་པར་འདོད་དོ། །དབང་ཕྱུག་དེ་ནི་ཡོན་ཏན་བརྒྱད་དང་ལྡན་པ་རྟག་པ་
བདག་ལས་ཐ་དད་པའོ། །ཡོན་ཏན་བརྒྱད་ནི་པྲ་དང་ཞེས་སོགས་ཏེ། དེ་ལ་སེམས་
ཅན་གྱི་འཇིག་རྟེན་སྐྱེ་འཇིག་བྱེད་པས་ཕྲ་བ་སྟེ། ཇི་སྐད་དུ། ལག་པ་དག་དང་
རྐང་པ་དང་། །མིག་དང་བཞིན་དང་ལུས་རྣམས་ཀྱིས། མང་པོ་ཕྱེད་ཅིང་འཇིག་
བྱེད་པ། །དེས་ན་ཕྲ་བར་བརྗོད་པ་ཡིན། །ཞེས་སོ། །སྣོད་ཀྱི་འཇིག་རྟེན་སྐྱེ་འཇིག་
བྱེད་པས་ཡང་བ་སྟེ། མཁའ་དང་རླུང་དང་ས་དང་ནི། །ཆུ་དང་མེ་དག་གནས་བྱེད་
ཅིང༌། །བསྡུད་པ་དང་ནི་རྒྱས་བྱེད་པས། །དེས་ན་ཡང་བར་བརྗོད་པ་ཡིན། །ཅེས་



ལུང་ཀུན་ལས་བཏུས་པ།
སོ༑ ༑འདིར་མཆོད་འོས་མི་འོང་། སེམས་ཅན་དང་སྣོད་ཀྱི་འཇིག་རྟེན་གཉིས་ཀ་
སྐྱེ་འཇིག་བྱེད་པས་བདག་པོར་དབང་གྱུར་པ་ཞེས་བྱ་སྟེ། འབྱུང་པོ་ཀུན་ལ་དབང་
བྱེད་ཅིང་། །གནས་པ་དག་དང་རྒྱུ་བ་དག །གང་དང་གང་འདོད་དེས་བྱེད་པས། །
དེས་ན་བདག་པོར་གྱུར་ཞེས་བྱ། །ཞེས་སོ། །འབྱུང་པོ་ཀུན་ལ་ཕན་གནོད་བྱེད་པ་
ལ་དབང་བས་དབང་དུ་གྱུར་པ་ཞེས་བྱ་སྟེ། བདག་ལ་རག་ལུས་རང་དབང་ཅན། །
འགའ་ལའང་འཇིགས་པ་ཡོད་མིན་ཏེ། །ཐམས་ཅད་དབང་དུ་གྱུར་པས་ན། །དེས་
ན་དབང་དུ་གྱུར་ཞེས་བྱ། །ཞེས་སོ། །ཡིད་ཙམ་གྱིས་ཐམས་ཅད་འགྲུབ་པས་ན།
གར་ཡང་ཕྱིན་པ་ཞེས་བྱ་སྟེ། །ཡུལ་དང་བཟའ་དང་བཅའ་བ་དང་། །གཞན་ཡང་
ཡིད་ཀྱིས་གང་བསམས་པ། །ཡིད་ཀྱིས་རྗེས་སུ་མི་སྡོད་པས། །དེས་ན་གར་ཡང་
ཕྱིན་ཅེས་བྱ། །ཞེས་སོ། །འབྱུང་པོ་ཀུན་གྱི་མཆོད་བྱར་གྱུར་པས་ན། མཆོད་འོས་ཏེ།
འཇིག་རྟེན་གསུམ་ན་མཆོད་གྱུར་ཅིང་། །གནས་པ་དག་དང་རྒྱུ་བ་དང་། །འབྱུང་
པོ་ཀུན་གྱིས་མཆོད་པས་ན། །དེས་ན་མཆོད་པར་བྱ་བ་ཡིན། །ཅེས་སོ། །ཡོན་ཏན་
ཐམས་ཅད་འདོད་རྒུར་བྱེད་པས་འདོད་རྒུར་ལྡན་ཞེས་བྱ་སྟེ། སྙིང་སྟོབས་རྡུལ་
དང་མུན་པ་གསུམ། །དེ་དག་གང་ལ་གནས་གྱུར་པ། །མིག་འབྱེད་ཙམ་གྱིས་
བྱེད་གྱུར་པ། །དེས་ན་འདོད་རྒུར་ལྡན་ཞེས་བྱ། །ཞེས་སོ། །མཐོ་རིས་དང་ཐར་པ་
གང་འདོད་ཐོབ་པར་བྱེད་པས། འདོད་རྒུར་གནས་ཞེས་བྱ་སྟེ། ཐར་པའམ་ཡང་ན་
ལྷའི་ལུས། །གང་དུ་བདག་ཉིད་འདོད་པ་དག། ཐམས་ཅད་འདོད་པས་ཐོབ་འགྱུར་
པས། །དེས་ན་དགའ་རྒུར་ལྡན་ཞེས་བྱ། །ཞེས་སོ། །འདི་ཀུན་དབང་ཕྱུག་གིས་
། ། ས་



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བྱས་པར་ཅིས་ཤེས་ཞེ་ན། ཡོན་ཏན་དང་ནོར་ལྡན་ཚེ་ཐུང་བ་དང་། ངན་པ་སྤྱོད་པ་
འགའ་ཞིག་ཚེ་རིང་བ་དང་། གཏོང་བ་དང་ལྡན་པ་ཡང་དབུལ་པོ་ལ་སོགས་པ་
མཐོང་བས་ན་དེ་དག་དབང་ཕྱུག་མཉེས་མ་མཉེས་ལས་དབང་ཕྱུག་གིས་བྱས་པར་
གསལ་བ་ཡིན་ནོ། །གཏན་ཚིགས་ཀྱང་ཡོད་དེ་སྣོད་བཅུད་ཀྱི་འགྲོ་བ་ཐམས་ཅད་
ནི་ཆོས་ཅན། བྱེད་པ་པོ་ཁྱད་པར་ཅན་གྱིས་བློ་སྔོན་དུ་བཏང་ནས་བྱས་པ་ཡིན་ཏེ།
སྡོད་ཅིང་འཇུག་པའི་ཕྱིར་སྟེའུ་ལ་སོགས་པ་བཞིན་དབྱིབས་ཀྱི་ཁྱད་པར་དང་ལྡན་
པའི་ཕྱིར། གཞལ་ཡས་ཁང་ལ་སོགས་པ་བཞིན། བྱེད་པ་པོ་ཁྱད་པར་ཅན་ནི་
དབང་ཕྱུག་ཡིན་ནོ། །ཞེས་ཟེར་རོ། །
གཉིས་པ་བྱེ་བྲག་པའི་གྲུབ་མཐའ་བཤད་པ་ནི། དྲང་སྲོང་ཆེན་པོ་གཟེགས་
ཟན་གྱི། བྱེ་བྲག་པའི་གཞུང་བྱས་པ། གཟེགས་ཟན་པ་ཞེས་ཀྱང་བྱ། ཚངས་པ་
ལྷར་སྨྲ་བས་ཚངས་པ་བ་ཞེས་ཀྱང་བྱ། འུག་པའི་ཆ་བྱད་འཛིན་པས་འུག་པའི་སློབ་
མར་གྲགས་པས་འུག་ཕྲུག་པ་ཞེས་ཀྱང་བྱ། དེ་དག་ནི་རྫ་ས་ལ་སོགས་པ་དྲུག་ཏུ་
ཤེས་བྱ་ཐམས་ཅད་འདུས་པར་འདོད་དོ། །དེ་ལ་རྫས་ནི་རྣམ་པ་དགུ་སྟེ་བདག་
དང༌། དུས་དང་ཕྱོགས་དང་ནམ་མཁའ་དང་། ཡིད་དང་། ས་ཆུ་དང་། མེ་དང་།
རླུང་སྟེ། འབྱུང་བ་བཞིའི་རྫ་ས་རྣམས་སོ། །འབྱུང་བ་བཞིའི་རྫ་ས་ལ་ཡང་། རྟག་པ་
དང་མི་རྟག་པའི་རྫ་ས་གཉིས་ཏེ། དང་པོ་ནི། འབྱུང་བ་བཞིའི་རྡུལ་ཕྲ་རབ་རྣམས་
སོ༑ ༑གཉིས་པ་ནི། དེ་དག་གིས་བརྩམས་པའི་ཡན་ལག་ཅན་གྱི་རྫས་རྣམས་སོ། །
བདག་གི་མཚན་ཉིད། འདོད་པ་དང་སྡང་བ་ལ་སོགས་པ་ཡོན་ཏན་ཀུན་གྱི་རྟེན་
1 1S



ལུང་ཀུན་ལས་བཏུས་པ།
བྱེད་པ་ཐམས་ཅད་ལ་ཁྱབ་པས་ཀུན་ལ་འཇུག་པ་དང༌། ལས་བྱེད་པ་པོ་དང་རྣམ་
སྨིན་ཟ་བ་པོ་དང༌། རང་ཉིད་སེམས་མིན་ཞིང་སེམས་ཡོན་ཏན་དུ་ལྡན་པར་འདོད་དེ།
དབུ་མ་དེ་ཁོ་ན་ཉིད་བསྡུས་པར། གཞན་དག་ཀྱང་ནི་འདིར་བདག་ཉིད། །འདོད་
ལ་སོགས་པའི་རྟེན་གྱུར་པ། །དེ་བཞིན་རྟག་དང་ཀུན་འཇུག་ཅན། །རང་ཉིད་
སེམས་མེད་ངོ་བོར་འདོད། །ཅེས་བཤད་དོ། །བདག་དེ་ནི་སེམས་མེད་པས་བེམས་
པོ་དང་རྟག་པ་བ་ས་བོན་ཀུན་ལ་ཁྱབ་པ་འགྲོ་འོང་སོགས་ཀྱི་བྱ་བ་མེད་པ་དང༌།
དགེ་སྡིག་གི་ལས་རྣམས་ཀྱི་བྱེད་པ་པོར་འདོད་དོ། །དུས་དང༌། ཕྱོགས་དང་ནམ་
མཁའ་དག་ཀྱང་བདག་དེ་བཞིན་དུ་སེམས་མེད་པ་དང་། རྟག་པ་དང་། ཀུན་ལ་
ཁྱབ་པ་དང༌། བྱ་བ་མེད་པར་འདོད་ལ། དེ་ལ་དུས་ནི། ཡུན་རིང་ཐུང་སོགས་དུས་
ཀྱི་རྣམ་པར་རྟོག་པའི་རྒྱུ་ཡིན་ལ། ཕྱོགས་ནི་ཤར་ལ་སོགས་པ་ཡུལ་གྱི་རྣམ་པར་
རྟོག་པའི་རྒྱུར་འདོད་དོ། །ཡིད་ནི་རྟག་པ་རྡུལ་ཕྲན་ཙམ་སྟེ། དེ་རྣ་བ་ལ་སོགས་
པའི་དབང་པོའི་སྒོར་ཞུགས་པ་ན་དེ་དང་དེའི་དབང་པོའི་རྣམ་པར་ཤེས་པ་བསྐྱེད་
པར་བྱེད་དོ། །ཞེས་ཟེར་རོ། །ཡོན་ཏན་ཉི་ཤུ་རྩ་ལྔ་སྟེ། མིག་ལ་སོགས་པ་དབང་
པོའི་བློ་ལྔ་བདེ་བ་དང་སྡུག་བསྔལ་གཉིས་ཆགས་པ་དང༌། སྡང་བ་ཆོས་དང་ཆོས་
མ་ཡིན་པ་དང་། འདུས་བྱས་པ་དང༌། འབད་པའི་ཤུགས་ཏེ། བཅུ་གསུམ་བདག་
གི་ཡོན་ཏན་ཡིན། ཕྱི་མ་གཉིས་པོ་ཡིད་ཀྱི་ཡོན་ཏན་ཡིན་ཞེས་ཀྱང་ཁ་ཅིག་ཟེར་རོ། །
ཡོན་ཏན་དེ་དག་བདག་ལ་ཇི་སྲིད་དུ་འདུ་བ་དེ་སྲིད་དུ་བདག་འཁོར་བ་ཡིན་ཞིང་།
གང་གི་ཚེ་དབང་སོགས་བདག་གི་བ་རྣམས་སྡུག་བསྔལ་དུ་བསྒོམས་པས་དབང་
1 2 .}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
སོགས་བདག་གི་བ་ལ་ཆགས་པ་དང་བྲལ་བས་མི་ལེན་ཅིང་། ཡོན་ཏན་རྣམས་
བདག་ལ་མི་འདུ་བ་ན་ཐར་པ་ཞེས་བྱ་སྟེ། ཇི་སྐད་དུ། དབུ་མ་སྙིང་པོར། བློ་
སོགས་བདག་གི་ཡོན་ཏན་བཅད། །དྲུངས་ནས་ཕྱུང་བའི་རྣལ་འབྱོར་པས། །ཡིད་
ལ་བདག་ཅེས་གནས་པ་ནི། །བྱེ་བྲག་པའི་ཐར་པར་ཤེས། །ཞེས་བཤད་དོ། །
གཅིག་གཉིས་ལ་སོགས་པའི་གྲངས་དང༌། ཆེ་ཆུང་རིང་ཐུང་ལ་སོགས་པའི་བོངས་
ཚོད་དང༌། རྗེས་ཕན་ཚུན་ཐ་དད་པར་བྱེད་པའི་སོ་སོ་བ་དང་། རྫས་གཅིག་ཕན་
ཚུན་ཕྲད་པའི་ཕྲད་པ་དང་། ཕྲད་པ་གྱེས་པའི་བྱེ་བ་དང་གཞན་མིན་པ་རྣམས་ཕྱོགས་
དང་དུས་ཀྱི་ཡོན་ཏན་ཟེར་ཡང་། རྫ་ས་གཞན་གྱི་ཡང་ཡོན་ཏན་ཡིན་གྱི་དེ་གཉིས་
ཁོ་ནར་མ་ངེས་སོ། །གཟུགས་སོགས་དོན་ལྔ་ནི་འབྱུང་བ་ལྔའི་ཡོན་ཏན་ཡིན་ཏེ།
གཟུགས་མེ། སྒྲ་ནམ་མཁའ། དྲི་ས། རོ་ཆུ། རེག་བྱ་རླུང་གི་ཡོན་ཏན་ཡིན་ནོ། །
བདེ་སྡུག་གི་ཚོར་བ་ནི་བདག་དང་དོན་གཅིག་ལ་འཕྲོད་པར་འདུ་བའི་ཡིད་ཀྱི་
ཤེས་པ་དོན་གཞན་གྱིས་རིག་བྱར་གྱུར་པའི་ནང་གི་སེམས་པར་འདོད་དོ། །མེ་ལྕེ་
གྱེན་དུ་འདེགས་པ་ཆུ་ཐུར་དུ་འབབ་པ་སོགས་ཆོས་དང་ཆོས་མ་ཡིན་པའི་ལས་
ཀྱིས་བྱས་ཞེས་ཟེར་རོ། །ལས་ནི་འདེགས་པ་འཇོག་པ་བརྐྱང་བ་སྐམ་པ་འགྲོ་བ་
ལ་སོགས་པ་རྫ་ས་ལས་དོན་གཞན་པའོ། །སྤྱི་ནི་གཉིས་ཏེ། མཆོག་དང་། ཉི་ཚེ་
བའི་སྤྱིའོ། །དང་པོ་ནི། ཡོད་པ་ཉིད་ཅེས་བྱ་བ་རྟག་པ་གཅིག་པུ་རྫས་ཡོན་ཏན་
ལས་གསུམ་ག་ལ་ཁྱབ་པ་མངོན་སུམ་ལ་སྣང་བའོ། །དེ་ནི་བྱེ་བྲག་དང་ཐ་དད་པའི་སྤྱི་
ཁོ་ན་ཡིན་ནོ། །ཉི་ཚེ་བའི་སྤྱི་ནི་རྫས་ཉིད། ལས་ཉིད། ཡོན་ཏན་ཉིད་ལ་སོགས་པ་སྟེ།
1ི། j



ལུང་ཀུར་འདས་བཏུས་ང༌། །
དེ་དག་ནི་སྤྱི་ཡང་ཡིན་ལ་བྱེ་བྲག་ཀྱང་ཡིན་ནོ། །བྱེ་བྲག་ཁོ་ན་ཡིན་པ་ནི། རྟག་
པའི་རྫ་ས་ལ་འཇུག་པའི་མཐའ་སྟེ། དེ་ནི་འབྱུང་བ་བཞིའི་རྡུལ་ཕྲན་དང་གྲོལ་བའི་
བདག་དང་། ཡིད་ཁོ་ན་ལ་འཇུག་ཅིང་རྣལ་འབྱོར་པ་ཁོ་ནའི་ཡུལ་ལོ། །དབང་པོ་
དོན་དང་། ཡོན་ཏན་དང༌། ཡོན་ཏན་ཅན་ཕན་ཚུན་སྦྱོར་བ་ནི་འདུ་བའི་འབྲེལ་
བར་འདོད་དོ། །བྱེ་བྲག་པའི་ནང་ཚན་ཁ་ཅིག་དབང་ཕྱུག་བྱེད་པ་པོར་འདོད་ལ།
དེ་དག་ན་རེ། གང་གི་ཚེ་དབང་ཕྱུག་གི་འཇིག་རྟེན་བསྐྱེད་པར་འདོད་པ་དེའི་ཚེ།
དབང་ཕྱུག་བློ་སྔོན་དུ་སོང་བས་འབྱུང་བ་བཞིའི་རྡུལ་ཕྲན་རྟག་པ་དག་ཕན་ཚུན་
འདུས་པས། རླུང་དང་། ས་དང་། ཆུ་དང༌། མེའི་དཀྱིལ་འཁོར་རྣམས་ཆགས་ལ་
དེ་ནས་ཚངས་པའི་སྒོ་ང་ རབ་ཏུ་འབར་བ་ཞིག་བྱུང་ལ་དེའི་ནང་ནས་ཚངས་པ་
གདོང་བཞི་པ་རོལ་པའི་ཅོད་པན་འཆང་བ་བྱུང་སྟེ། དེས་ཕྱི་ནང་གི་སྣོད་བཅུད་
རྣམས་སྐྱེད་དོ། །ཞེས་ཟེར་རོ། །གསུམ་པ་རིག་པ་ཅན་གྱི་གྲུབ་མཐའ་བཤད་པ་ནི།
བྱེ་བྲག་པ་ནི་ཤེས་བྱ་ཚིག་གི་དོན་དྲུག་ཏུ་འདོད་པར་རྗེས་སུ་མཐུན་པ་དྲང་སྲོང་
ཆེན་པོ་རྐང་མིག་གིས། རྟོག་གེའི་ཚིག་དོན་བཅུ་དྲུག་དང་། ལྟག་ཆོད་ཉི་ཤུ་རྩ་
བཞི་དང་། ཚར་གཅོད་ཉི་ཤུ་རྩ་གཉིས་རྣམས་སྟོན་པ་རིག་པའི་བསྟན་བཅོས་བྱས་
སོ་༑ དེ་ལ་ལྟག་ཆོད་ཉི་ཤུ་རྩ་བཞི་དང་། ཚར་གཅོད་ཉི་ཤུ་རྩ་གཉིས་ནི། ཚད་མ་
རིགས་པའི་གཏེར་དུ་བཀོད་པས་འདོད་ན་དེར་བལྟ་བར་བྱ་ཞིང་། འདིར་ཡི་གེ་
མངས་སུ་དོགས་པས་མ་བྲིས་སོ། །རྟོག་གེའི་ཚིག་དོན་བཅུ་དྲུག་གསལ་པོ་བཤད་
པའི་གཞུང་མ་མཐོང༌། རགས་པ་ཙམ་ཞིབ་མོ་རྣམ་པར་འཐག་པའི་ཕྱོགས་སྔ་ལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཡོད་དོ། །རིགས་པ་ཅན་པས། གསོན་པོའི་ལུས་ནི་བདག་དང་བཅས་པ་ཡིན་ཏེ།
སྲོག་ལ་སོགས་པ་དང་ལྡན་པའི་ཕྱིར་ཞེས་པའི་གཏན་ཚིགས་བཀོད་ཅིང་། འདི་
རྗེས་འགྲོ་མེད་ཀྱང་། མི་མཐུན་ཕྱོགས་བུམ་པ་ལ་སོགས་ལས་ལྡོག་པས་ལྡོག་པ་
རྐྱང་པ་ཅན་གྱི་གཏན་ཚིགས་ཡིན་ནོ་ཞེས་ཟེར་རོ། །བཞི་པ་རིག་བྱེད་པའི་གྲུབ་
མཐའ་ནི། རིག་བྱེད་པ་དེ་དག་ནི་ཁྱབ་འཇུག་རྟག་པ། དངོས་པོ་དང་དངོས་པོ་
མེད་པ་ལས་གྲོལ་བ་ཞིག་འདོད་དེ། མཚན་མོ་ལྔ་པའི་བསྟན་བཅོས་ལས། མི་
ཙམ་ལས་ནི་རབ་འདས་ཤིང་། །དངོས་དང་དངོས་མེད་རྣམ་པར་སྤངས། །འབྱུང་
དང་བསྡུ་ལས་ངེས་གྲོལ་བ། །དེ་ནི་ནོར་ལྷའི་བུ་ཞེས་བྱ། །དངོས་ལ་དངོས་ཉིད་
ཡོད་མ་ཡིན། །དངོས་མེད་ལ་ཡང་དངོས་ཉིད་མེད། །དངོས་དང་དངོས་མེད་ལས་
གྲོལ་བ། །གང་དེ་ཤེས་དེ་རིག་བྱེད་རིག །ཅེས་སྨྲས་པ་ཡིན་ནོ། ཁྱབ་འཇུག་དེའི་
འཇུག་པ་བཅུ་ནི། རིག་བྱེད་བཞི། རྒྱ་མཚོ་ཆེན་པོར་ལྟུང་བ་ན་ཁྱབ་འཇུག་གིས་
ཉར་སྤྲུལ་ནས་བཏོན་སྟེ་ལྷ་རྣམས་ལ་སྦྱིན་པ་དང་། རུས་སྦལ་དུ་སྤྲུལ་ནས་སྣོད་ཀྱི་
འཇིག་རྟེན་བཏེག་པ་དང༌། ཕག་རྒོད་དུ་སྤྲུལ་ནས་སྣོད་ཀྱི་འཇིག་རྟེན་མནན་པ་
དང༌། ཛ་མཱད་ཨམྦྷིའི་བུར་སྤྲུལ་ནས་རྒྱལ་པོ་སྲིད་སྒྲུབ་ལ་སོགས་པ་བསད་པ་དང༌།
ཤིང་རྟ་བཅུ་པའི་བུ་རཱ་མར་སྤྲུལ་ནས་སྲིན་པོའི་ཚོགས་བསད་པ་དང་། རྒྱལ་པོ་ནག
པར་སྤྲུལ་ནས་སེམས་ཅན་གྱི་དོན་བྱས། མིའི་སེང་གེར་སྤྲུལ་ནས་ལྷ་མིན་གྱི་དབང་པོ།
འགྲོ་སྐྱེས་གསེར་ཅན་བསད་པ་དང་། མིའུ་ཐུང་གི་གཟུགས་སུ་སྤྲུལ་ནས་ལྷ་མ་ཡིན་
གྱི་རྒྱལ་པོ་སྟོབས་ཅན་བསླུས་པ་དང་། སངས་རྒྱས་སུ་སྤྲུལ་ནས་སེམས་ཅན་གྱི་
25



ལུང་ཀུན་ལས་བཏུས་པ།
དོན་བྱས་པ་དང༌། བྲམ་ཟེ་གྲགས་པའི་བུ་ཀཱིརྟི་ཙི་ཞེས་བྱ་བར་གྱུར་ནས་སེམས་
ཅན་གྱི་དོན་བྱས་ཏེ། དེ་ནས་དུས་ལྡོག་པར་འགྱུར་རོ་ཞེས་ཟེར་རོ། །དེ་དག་གི་ལྟ་
བ་ནི། དངོས་ལ་དངོས་ཉིད་ཡོད་མ་ཡིན། །ཞེས་ལུང་དྲང་པ་དེ་ཡིན་ལ། དབུ་མ་
པ་དང་ཆ་མཐུན་ཟེར་ཏེ། རྟག་པའི་དངོས་པོ་བདེན་པར་འདོད་པ་དེ་དག་ལ་དབུ་
མའི་དྲི་ཡང་བྲོ་རེ་སྐན། ཚངས་པའི་ཁ་ལ་སོགས་པ་བཞི་པོ་དག་ལས་གོ་རིམ་
བཞིན་དུ་བྲམ་ཟེ་ལ་སོགས་པ་མི་རིགས་བཞི་སྐྱེ་ཞིང་ཞལ་བཞི་ལས་སྙན་ངག་གི་
རིག་བྱེད། སྲིད་སྲུང་གི་རིག་བྱེད། ངེས་བརྗོད་ཀྱི་རིག་བྱེད། མཆོད་སྦྱིན་གྱི་རིག་
བྱེད། རིག་བྱེད་ཆེན་པོ་བཞི་བཤད་དོ། །རིག་བྱེད་ནི་སྐྱེས་བུས་མ་བྱས་པ་རང་
བྱུང་གི་རྟག་པར་འདོད་ཅིང་། སྲོག་གཅོད་པའི་ཞེས་སོགས་ནི་ཨེ་བཤད་མི་ཤེས་
སོ༑ ༑ལྔ་པ་གསང་བ་པའི་གྲུབ་མཐའ་བཤད་པ་ནི། མུ་སྟེགས་གསང་བ་པ་རྣམས་
གང་གི་བདག་སེམས་ཀྱི་རང་བཞིན་རྟག་ པ་ནམ་མཁའ་དང་འདྲ་བ་སྣོད་བཅུད་
ཀུན་ལ་ཁྱབ་པར་འདོད་ལ། ཕྱིའི་ས་སོགས་འབྱུང་བ་ཀུན་ཀྱང་སེམས་ཉིད་རྟག་
པའི་བདག་དེ་ཉིད་ཡོངས་སུ་གྱུར་པའི་ངོ་བོ་ཡིན་ཏེ། ཇི་སྐད་དུ། ས་ཆུ་མེ་རླུང་ལ་
སོགས་པ། །དེ་ཤེས་རྟག་པ་འཇུག་པ་ནི། །དེ་བདག་ཅན་གྱི་བདག་ཡིན་ཞེས། །
ཞེས་སོ། །དེས་ན་ཕྱི་རོལ་རྣམས་ཤེས་པའི་ངོ་བོར་མ་རྟོགས་པས་ན་ས་ཆུ་ལ་
སོགས་པ་སོ་སོར་རྟོགས་ན་ཀུན་ཀྱང་ཤེས་པ་གཅིག་གི་རང་བཞིན་ཡིན་ལ་བདག་
དེ་ནི་དགེ་སྡིག་ལས་འདས། ཕྱིའི་བཟུང་བ་མེད་པ་ན་ནང་གི་དེར་འཛིན་པ་ཡང་
མེད་པས་མྱོང་བ་གཅིག་མེད་བདག་རྟག་པའི་རང་བཞིན་ལས་མ་གཡོས་པ་ནི་
། ༨༣



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཐར་པ་ཡིན་ནོ། །ཞེས་ཟེར་རོ། །དྲུག་པ་རྒྱལ་དཔོག་པའི་གྲུབ་མཐའ་བཤད་པ་ནི།
སྤྱོད་པ་པ་དག་གང་ཟག་གི་བདག་གྲངས་ཅན་ལྟར་ཤེས་པའི་བདག་ཉིད་ངོ་བོ་མི་
འགྱུར་བས་རྟག་པ། གནས་སྐབས་ལྷ་དང་མི་ལ་སོགས་པ་མི་འདྲ་བས་དུས་མི་རྟག་
པར་སྨྲ་སྟེ། དེ་ཁོ་ན་ཉིད་བསྡུས་པར། གཞན་དག་བདག་ནི་ལྡོག་པ་དང༌། །རྗེས་
འགྲོའི་བདག་ཉིད་ཅན་གྱི་ནི། །སེམས་པའི་ངོ་བོ་ཉིད་དུ་འདོད། །ཅེས་བཤད་དོ། །
ཚད་མ་མངོན་སུམ་དང་རྗེས་སུ་དཔག་པ་དང༌། སྒྲ་བྱུང་དང༌། ཉེར་འཇལ་དང༌།
དོན་གྱི་གོ་བ་དང༌། དངོས་པོ་མེད་པ་དང་དྲུག་ཏུ་འདོད་དོ། །དེ་ལ་སྒྲ་བྱུང་ནཾ། སྒྲ་
ལ་དོན་རྟོགས་པའི་བློའོ། །ཉེ་བར་འཇལ་བ་ནི། འདྲ་བ་ལས་རྐོག་ཏུ་གྱུར་པའི་
དོན་འཛིན་པ་སྟེ། དཔེར་ན་བ་མིན་མཐོང་བ་ལ་བ་ལང་ནི་འདི་དང་འདྲ་བའོ། །
ཞེས་འཛིན་པའོ། །དོན་གྱིས་གོ་བ་ནི། ལྷ་སྦྱིན་ཚོན་པོ་ཉིན་པར་མི་ཟ་བས་མཚན་
མོ་ཟ་བར་རྟོགས་པ་ལྟ་བུའོ། །དངོས་པོ་མེད་པ་ནི་སྔ་ན་མེད་པ་དང༌། ཞིག་ནས་
མེད་པ་དང༌། ཕན་ཚུན་མེད་པ་དང་། གཏན་མེད་པ་སྟེ། དངོས་པོ་མེད་པ་རྣམ་པ་
བཞི་འཇལ་བའོ། །བདུན་པ་གཅེར་བུ་པའི་གྲུབ་མཐའ་ནི། དྲང་སྲོང་རྒྱལ་བ་དམ་
པའི་རྗེས་སུ་འབྲང་བའི་གཏེར་བུ་པ་རྣམས་ཤེས་བྱ་ཚིག་གི་དོན་དགུར་འདོད་དེ།
འདི་ལྟར་སྲོག་དང་ཟག་པ་དང་སྡོམ་པ་དང་། ངེས་པར་དགའ་བ་དང་། འཆིང་བ་
དང༌། ལས་དང༌། སྡིག་པ་དང་། བསོད་ནམས་དང༌། ཐར་པའོ། །དེ་ལ་སྲོག་ནི།
ཁྱད་པར་དུ་འཕགས་པར་བསྟོད་པ་ལས། གཅེར་བུ་ལུས་ཀྱི་ཚད་བཞིན་དུ། །སྲོག་
ནི་ཞུམ་དང་རྒྱས་པར་སྨྲ། །ཞེས་པ་ལྟར། སེམས་ཀྱི་ངོ་བོ་རྟག་པ་ལུས་ཀྱི་ཚད་ཙམ་
། 5...



ལུང་ཀུན་ལས་བཏུས་པ།
སྨྲ་ཞིང་། སྲོག་ལྡན་གྱི་སྡེ་ཚན་དགུ་སྟེ། འབྱུང་བ་བཞི་དང༌། ཤིང་དང༌། སྲིན་བུ་
དང་། གྲོག་མ་དང་། བུང་བ་དང་། མི་རྣམས་སེམས་ཅན་དུ་འདོད་པས། ཤིང་ལ་
སོགས་པ་སེམས་པ་ཅན་དུ་འདོད་ཅེས་སོ། །ཟག་པ་ནི་དགེ་བ་དང་སྡིག་པ་ལ་
སོགས་པ། སྡོམ་པ་ནི་ཚུལ་འཆལ་འགོག་པ། ངེས་པར་དགའ་བ་སྐུ་འབལ་བ་
དང༌། ཟས་གཅོད་པ་ལ་སོགས་པའི་དཀའ་ཐུབ། འཆིང་བ་ནི་ཕྱི་ནང་སོ་སོའི་ལྟ་
བ་མི་མཐུན་པ་ལས་ནི་ཕྱི་མ་ལ་བདེ་སྡུག་མྱོང་བར་འགྱུར་བ། སྡིག་པ་ནི་སྲོག་གཅོད་
སོགས་ཆོས་མིན། བསོད་ནམས་ནི་སྲོག་གཅོད་སྤོང་བ་སོགས་ཆོས། ཐར་པ་ནི་
འཇིག་རྟེན་གསུམ་གྱི་སྟེང་ན་འཇིག་རྟེན་འདུས་པ་ཞེས་བྱ་བ་ཁ་བ་སོགས་ལྟར་
དཀར་བ་དབྱིབས་གདུགས་གྱེན་དུ་བཀན་ཏེ་བཟུང་བའི་དབྱིབས་འདྲ་བ་ཞིག་
ཡོད་ལ། སྡིག་པ་ཐམས་ཅད་སྤངས་ན་དེ་ལ་ཐིམ་པར་འགྱུར་རོ་ཞེས་ཟེར་རོ། །ཇི་
སྐད་དུ། ཁ་བ་རྒྱ་སྤོས་མེ་ཏོག་མདོག །བ་ཞོ་བ་མོ་མུ་ཏིག་མདོག །གདུགས་བཀན་
བཟུང་བའི་དབྱིབས་འདྲ་བ། །ཐར་པ་ཡིན་པར་རྒྱལ་བས་བཤད། །ཅེས་སྨྲས་སོ། །
བརྒྱད་པ་རྒྱས་པའི་ལུགས་ནི། དྲང་སྲོང་རྒྱས་པ་དངོས་པོ་རྣམས་ཀྱི་རྒྱུ་ནི་དུས་
ཡིན་ཏེ། རྒྱུ་དང་རྐྱེན་གཞན་ཚང་བར་ཡོད་ཀྱང་རེས་འགའ་འབྲས་བུ་མི་འབྱུང་
བའི་ཕྱིར་དང་། དུས་ཀྱི་ཁྱད་པར་ལ་ལྟོས་ནས་མེ་ཏོག་དང་འབྲས་བུ་ལ་སོགས་པ་
འབྱུང་བར་དམིགས་པའི་ཕྱིར་རོ། །དུས་དེ་ཡང་རྟག་པ་དང་གཅིག་པུ་དང་ཁྱབ་པར་
འདོད་ལ། དེའི་ཕྱིར་ས་དང་ཆུ་ལ་སོགས་པའི་འབྱུང་བ་རྣམས་ནི་དུས་ཀྱིས་འབྱིན་
ཅིང་སྐྱེ་བར་བྱེད། སྐྱེ་རྒུ་རྣམས་ནི་དུས་ཀྱིས་བསྡུད་ཅིང་འཇིག་པར་བྱེད། དུས་
125



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
ཀྱིས་སྐྱེས་བུ་གཉིད་ཀྱིས་ལོག་པ་ཡང་དུས་སུ་སད་པར་བྱེད་པས་དུས་ལས་འདའ་
བར་དཀའ་བ་ཡིན་ཅེས་སོ། ཁྲོས་པས་གཡུལ་ངོར་བསད་པ་སོགས་ནི་མཐོ་རིས་
སུ་འགྲོ་སྟེ། ཇི་སྐད་དུ། སྣ་ཚོགས་རྒྱན་གྱིས་བརྒྱན་པའི། །ལྷའི་བུ་མོ་འོངས་ནས་
ནི༑ ༑གཡུལ་ངོར་བསད་ལ་ཡོངས་འཁྱུད་དེ། །ལྷའི་ཁྱིམ་དུ་འཁྱེར་བར་འགྱུར། །
ཞེས་དྲང་སྲོང་རྒྱས་པས་སྨྲས་པར་གྲགས་ཏེ། ཁྱད་པར་དུ་འཕགས་པའི་བསྟོད་
པར། ཁྲོས་པས་གཡུལ་ངོར་བསད་ན་ནི། །མཐོ་རིས་འགྲོ་ཞེས་རྒྱས་པ་ཟེར། །
མགོན་པོ་ཁྱོད་ཀྱིས་གནས་སྐབས་དེའི། །སེམས་ནི་ངན་འགྲོ་ཡིན་པར་གསུངས། །
ཞེས་བཤད་དོ། །གང་ཁྲུས་བྱས་ཐར་པ་འཐོབ། །ཅེས་ཟེར་ཏེ། ཇི་སྐད་དུ། གངྒཱའི་
སྒོ་དང་ཀུ་ཤ་ཁྱིམ། །བིལ་བ་ཅན་དང་སྔོན་པོའི་རི། ཁ་ན་ཁ་ལོའི་འཇུག་ངོགས་
སུ༔ ཁྲུས་བྱས་ཡང་བྱུང་སྲིད་མ་ཡིན། །ཅེས་བཤད་པར་གྲག་གོ །ཉི་མ་བརྟོལ་
ནས་སྟེང་དུ་འགྲོ་ཞེས་པ། ཁྱད་པར་འཕགས་བསྟོད་དུ། ནེ་ཙོ་ཉི་མ་བརྟོལ་ནས་ནི། །
ཐར་པར་འགྱུར་བར་བཤད་ཅེས་གྲག །ཅེས་པ་འགྲེལ་པར། ཇི་ལྟར་དྲང་སྲོང་
རྒྱལ་པོའི་བུ་ནེ་ཙོ་ཞེས་བྱ་བས། ཕོངས་པ་བརྒྱས་སྡུག་བསྔལ་བར་གྱུར་པའི་འགྲོ་
བ་ལ་བལྟས་ནས་སྐྱོ་བ་ཆེན་པོ་སྐྱེས་ཏེ། ཤིན་ཏུ་འཇིགས་པ་མེད་པའི་མྱ་ངན་ལས་
འདས་པའི་གྲོང་ཁྱེར་དུ་འགྲོ་བར་འདོད་པ་དང་། རྒྱལ་པོ་སྐྱེད་པའི་མན་ངག་གིས་
རྫུ་འཕྲུལ་ཐོབ་ནས་ནམ་མཁར་འཕགས་ཏེ། ཉི་མའི་དཀྱིལ་འཁོར་གྱི་དབུས་སུ་
རྫུ་འཕྲུལ་གྱིས་སྟོབས་ཀྱིས་བརྟོལ་ནས། ཐར་པའི་གྲོང་དུ་ཞུགས་སོ་ཞེས་ཟེར་རོ། །
གཉིས་པ་རང་སྡེའི་གྲུབ་མཐའ་ལ་བཞི་ལས། དང་པོ་བྱེ་བྲག་སྨྲ་བའི་
1
(



ལུང་ཀུན་ལས་བཏུས་པ།
གྲུབ་མཐའ་ནི། བསྟན་བཅོས་བྱེ་བྲག་ཏུ་བཤད་པར་རྩེ་ཞིང་རོལ་པས་ན། བྱེ་བྲག་
ཏུ་སྨྲ་བ་སྟེ། དེ་དག་གི་གཞུང་ནི། མངོན་པ་སྡེ་བདུན། བསྟན་བཅོས་བྱེ་བྲག་ཏུ་
བཤད་པ། མངོན་པ་མཛོད་ལ་སོགས་པ། སློབ་དཔོན་ནི། དབྱིག་བཤེས། འདུལ་
བཟང་། ཡོན་ཏན་བློ་གྲོས། བཙུན་བ་དགེ་སྲུང་ལ་སོགས་པའོ། །དེ་དག་གི་
ལུགས་ཀྱི། སྣང་བ་གཟུགས། གཙོ་བོ་སེམས། འཁོར་སེམས་བྱུང་། གནས་སྐབས་
ལྡན་པ་མ་ཡིན་པའི་འདུ་བྱེད། ཆོས་ཉིད་འདུས་མ་བྱས་ཀྱི་གཞི་དང༌། ཤེས་བྱ་
གཞི་ཁྱད་པར་ངེས་པར་འདོད་དོ། །ལྔ་པོ་དེ་དག་ཀྱང་ལྕགས་ཀྱི་ཐུར་མ་གཤིབས་
པ་ལྟར་སོ་སོར་རྫས་སུ་གྲུབ་པ་ཡིན་ནོ། །དེ་ལ་གཟུགས་ནི་སྔར་བཤད་པའི་གཟུགས་
ཀྱི་ཕུང་པོ་དེ་ཉིད་དེ། དེ་རྡུལ་ཕྲན་ཕྱོགས་ཀྱི་ཆ་མེད་པར་འདོད་དེ། ཆ་ཡོད་ན་ཆ་
ཤས་གཞན་དབྱེར་རུང་བས་རྡུལ་ཕྲན་དུ་མི་རུང་བའི་ཕྱིར་རོ། །དབང་པོའི་ཡུལ་དུ་
གྱུར་པའི་གཟུགས་ལ་སོགས་པ་ནི་རྡུལ་ཕྲན་བསགས་པ་ཡིན་ལ། དེ་ཡང་། བསྐོར་
བ་བར་དང་བཅས་པ་འཛིན་པར་བྱེད་པའི་རླུང་གིས་བསྡུས་པས་ཕན་ཚུན་མི་གྱེས་
པར་འདོད་དོ། །ཕྱི་རོལ་དོན་གྲུབ་ཏུ། ཐ་དད་ཕྱོགས་ནས་མང་པོ་དག །འགའ་ལ་
ཀུན་ནས་བསྐོར་ཙམ་དུ། །བརྗོད་པར་ཟད་ཀྱི་རྡུལ་དེ་ནི། །ཆ་ཤས་བཅས་པའི་
བདག་ཉིད་མིན། །ཞེས་བཤད་དོ། །སེམས་ནི་ཡིད་ཀྱི་སྐྱེ་མཆེད་སྔར་བཤད་པའི་
རྣམ་པར་ཤེས་པའི་ཚོགས་རྣམས་སོ། །གཞན་ནི་བཤད་ཟིན་ཏོ། །གཟུགས་སོགས་
གཟུང་བ་དང༌། མིག་ཤེས་འཛིན་པ་རྣམས་རྫ་ས་དང༌། དུས་མཉམ་པ་ཤེས་པ་ལ་
ཡུལ་གྱི་རྣམ་པ་མ་ཤར་བར་ཐུག་ཕྲད་དུ་འཛིན་པར་འདོད་དོ། །ཇི་སྐད་དུ། དབང་
12



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
སྐྱེས་བློ་ནི་རྣམ་མེད་ཀྱི། །ཕྲ་རབ་བསགས་པ་དངོས་སུ་རིག །ཅེས་སོ། །རྟེན་
བཅས་ཀྱི་དབང་པོ་དོན་ལ་ལྟ་བྱེད་ཡིན་ཏེ། མཛོད་དུ། མིག་གིས་གཟུགས་རྣམས་
མཐོང་རྟེན་བཅས། །དེ་ལ་བརྟེན་པའི་རྣམ་ཤེས་མིན། །གང་ཕྱིར་བར་དུ་ཆོད་པ་
ཡི༑ ༑གཟུགས་རྣམས་མཐོང་བ་མིན་ཕྱིར་ལོ། །ཞེས་སོ། །དུས་གསུམ་ཀ་རྫས་སུ་
གྲུབ་པར་འདོད་དེ། གལ་ཏེ་འདས་པ་དང་མ་འོངས་པ་རྫས་སུ་མ་གྲུབ་ན། དེ་
དག་ལ་དམིགས་པའི་བློ་མི་འཇུག་པ་དང་། འདས་པའི་ལས་ཀྱི་འབྲས་བུ་མི་འབྱིན་
པའི་ཕྱིར་རོ། །ངེས་པར་འགྱུར་རོ་ཞེས་ཟེར་རོ། །ཐོ་བ་ལ་སོགས་པ་འཇོམས་བྱེད་
ཀྱིས་བཅོམ་པ་དང་། གཟུགས་དྲི་ལ་སོགས་པ་ཡན་ལག་གི་ཆོས་བློས་སོ་སོར་རྣམ་
པར་ཕྱེ་ནས་དེ་དང་དེའི་བློ་མི་འཇུག་པ་དེ་ནི་ཀུན་རྫོབ་ཡིན་ཏེ། དཔེར་ན་ཐོ་བས་
བཅོམ་ན་དེའི་བློ་མི་འཇུག་པ་བུམ་པ་ལྟ་བུ་དང་། གཟུགས་དྲི་ལ་སོགས་པའི་ཆོས་
སོ་སོར་བློས་བསལ་ན་དེའི་བློ་མི་འཇུག་པ་ཆུ་ཀླུང་ལ་སོགས་པ་བཞིན་ཏེ། ཐ་སྙད་
དུ་བུམ་པ་ཡོད་དོ། །ཆུ་ཀླུང་གངྒཱ་ཡོད་དོ། །ཞེས་སོགས་བརྗོད་ན་བདེན་པ་ཁོ་ནར་
འགྱུར་གྱི། རྫུན་པར་མི་འགྱུར་བ་བཞིན་ནོ། །བཅོམ་པ་དང་ཡན་ལག་སོ་སོར་
དབྱེ་བར་མི་ནུས་ཤིང་རང་འཛིན་གྱི་བློས་རང་དབང་དུ་སྐྱེས་པར་བྱེད་པ་ནི། དོན་
དམ་པར་ཡོད་པ་ཡིན་ཏེ། རྡུལ་ཕྲན་དང་ནམ་མཁའ་ལ་སོགས་པ་བཞིན་ནོ། །དེ་
ལྟར་ཡང་མཛོད་ལས། གང་ལ་བཅོམ་དང་བློ་ཡིས་གཞན། །བསལ་ན་དེ་བློ་མི་
འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཡོད་དེ་དོན་དམ་ཡོད་གཞན་ནོ། །
ཞེས་བཤད་པ་ལྟར་རོ། །



ལུང་ཀུན་ལས་བཏུས་པ་
གཉིས་པ་མདོ་སྡེ་པའི་གྲུབ་མཐའ་བཤད་པ་ནི། བསྟན་བཅོས་ཚད་མར་
མི་བྱེད་པར་མདོ་སྡེའི་རྗེས་སུ་འབྲང་བས་ན། མདོ་སྡེ་པ་སྟེ། དེའི་ལུགས་ཀྱི་གཞི་
ལྔའི་ནང་ནས་མི་ལྡན་པའི་འདུ་བྱེད་ནི་གཟུགས་དང་སེམས་ཀྱི་གནས་སྐབས་ལ་
བཏགས་པའི་བཏགས་ཡོད་ཙམ་ཡིན་གྱི། རྫ་ས་སུ་མེད་ལ་འདུས་མ་བྱས་གསུམ་
ཡང་རྫས་སུ་མ་གྲུབ་པའི་མིང་ཙམ་ཡིན་ཏེ། ནམ་མཁའ་ནི་ཐོགས་བཅས་ཀྱི་གཟུགས་
བཀག་པ་ཙམ་དང་། སོ་སོར་བརྟགས་འགོག་ནི་གཉེན་པོ་བཅོམ་པ་ཙམ་དང་།
བརྟགས་མིན་ཡང་རྒྱུ་རྐྱེན་མ་ཚང་ནས་འབྲས་བུ་མ་སྐྱེས་པ་ཙམ་གྱི་མེད་དགག་
ཡིན་པའི་ཕྱིར་རོ། །དེ་ལྟར་ཡང་། འདུ་བྱེད་བེམས་པོ་ཡོད་མ་ཡིན། །ནམ་མཁའ་
མོ་གཤམ་བུ་དང་མཚུངས། །འགོག་པ་གཉིས་ཀྱང་དེ་དང་འདྲ། །ཞེས་སོ། །
གཟུགས་ སོགས་ གཟུང་ཡུལ་རྣམས་ནི་རྡུལ་ ཕྲན་བསགས་ པའི་ རང་ བཞིན་ གྱི་
བེམས་པོ། ཤེས་པ་ལ་དངོས་སུ་མི་སྣང་བས་ལྐོག་ན་མོ། རང་འཛིན་ལ་རང་འདྲའི་
རྣམ་པ་གཏོར་བྱེད་ཡིན་པས་ཡུལ་དུ་བཞག་སྟེ། ཇི་སྐད་དུ། ཤེས་པ་རྣམ་བཅས་
བསྐྱེད་བྱེད་ནི། །དབང་པོའི་སྤྱོད་ཡུལ་སྣང་བ་མིན། །ཞེས་སོ། །དཔེར་ན་ཤེལ་
དག་པའི་དྲུང་དུ་ཚོན་སྣ་ཚོགས་ཀྱིས་ཁ་བསྒྱུར་བའི་རས་ལ་སོགས་པ་བཞག་པ་ནི་
ཤེལ་ལ་ཚོན་གྱི་ཁ་དོག་སྣ་ཚོགས་སྣང་བ་དེ་བཞིན་དུ། ཤེས་པ་ཕྱི་རོལ་དང་འདྲ་
བར་སྐྱེ་བ་ཡིན་ནོ། །གཟུང་འཛིན་སྔ་ཕྱི་དུས་ཐ་དད་པའི་རྒྱུ་འབྲས་ཡིན་ལ། དོན་
དངོས་སུ་སྣང་བ་ཙམ་གྱི་མི་འཛིན་ཀྱང་རང་འདྲའི་རྣམ་པ་གཏོད་པའི་ཚུལ་གྱིས་
འཛིན་པར་བརྗོད་དེ། དཔེར་ན་བུ་ཕ་དང་འདྲ་བར་སྐྱེས་པ་ལས། བུས་པའི་
12ང༔



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཟུགས་འཛིན་ཏེ། ཞེས་བརྗོད་པ་བཞིན་ནོ། །ཇི་སྐད་དུ། རྣམ་འགྲེལ་ལས།
དཔེར་ན་འབྲས་བུ་རྒྱུ་རྣམས་ཀྱི། །བདག་ཉིད་འདྲ་བར་འབྱུང་བའི་ཕྱིར། །བྱ་བ་
ལྡན་ཉིད་མ་ཡིན་ཡང་། །འཇིག་རྟེན་རྒྱུ་གཟུགས་འཛིན་ཞེས་བརྗོད། །ཅེས་པ་
བཞིན་ནོ། །གང་ཟག་གི་བདག་གྲུབ་མེད་ཅིང་། བདེན་གཉིས་ནི། དོན་དམ་པར་
འབྲས་བུ་བསྐྱེད་པའི་དོན་བྱེད་པར་ནུས་པ་གང་ཡིན་པ་དེ་དོན་དམ་པ་ཡིན་ལ།
དོན་བྱེད་མི་ནུས་ཤིང་ཐ་སྙད་དུ་ཡོད་པ་ཀུན་རྫོབ་ཡིན་ཏེ། ཇི་སྐད་དུ། རྣམ་འགྲེལ་
ལས། དོན་དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་པ་ཡིན། །གཞན་
ནི་ཀུན་རྫོབ་ཡོད་པ་སྟེ། །ཞེས་སོ། ། །
གསུམ་པ་སེམས་ཙམ་པའི་གྲུབ་མཐའ་བཤད་པ་ནི། ཏིང་ངེ་འཛིན་ལྟར་
བྱེད་པས་ན་རྣལ་འབྱོར་སྤྱོད་པ། དོན་དམ་པར་སེམས་ཙམ་ཞིག་རྫ་ས་སུ་གྲུབ་
པར་འདོད་པས་ནི་སེམས་ཙམ་པའོ། །དེ་དག་གི་ལུགས་ཀྱིས་ཀུན་བརྟགས་དང་
གཞན་དབང་དང་ ཡོངས་གྲུབ་སྟེ་ངོ་བོ་ཉིད་གསུམ་གྱི་སྒོ་ནས་ཤེས་བྱ་རྣམས་
གཏན་ལ་འབེབ་སྟེ། དེ་ལ་ཀུན་བཏགས་ནི། བདག་དང་ཆོས་སུ་སྣ་ཚོགས་པར་
རྟོག་པས་བཏགས་པའི་ཆ་སྟེ། ཐ་སྙད་ཙམ་དུ་ཡོད་ཅིང་དཔྱད་ན་རང་བཞིན་མེད་
པའོ། །ཇི་སྐད་དུ། སུམ་ཅུ་པར། རྣམ་པར་རྟོག་པ་གང་གང་གིས། །དངོས་པོ་གང་
གང་རྣམ་བརྟགས་པ། །དེ་ཉིད་ཀུན་ནས་བརྟགས་པ་ཡི། །ངོ་བོ་ཉིད་དེ་དེ་མེད་དོ། །
ཞེས་བཤད་དོ། །དེ་ལ་དབྱེ་ན། རྣམ་གྲངས་པའི་ཀུན་བཏགས་དང་། མཚན་ཉིད་
ཡོངས་སུ་ཆད་པའི་ཀུན་བཏགས་གཉིས་སོ། །དང་པོ་ནི། གཞན་དབང་ཉིད་དེ།
། 3 ]



ལུང་ཀུན་ལས་བཏུས་པ།
བདག་དང་ཆོས་སུ་སྒྲོ་བཏགས་པའི་གཞི་ཡིན་པས། རྣམ་གྲངས་པའི་ཀུན་བཏགས་
ཞེས་བྱ་སྟེ། མཚན་ཉིད་མ་ཡིན་ནོ། །གཉིས་པ་ནི་གང་ཟག་ཆོས་ཀྱི་བདག་ཉིད་ཐ་
སྙད་སྣ་ཚོགས་པ་རྣམས་ཡིན་ཏེ། དེ་དག་ནི་བྱིས་པའི་བློས་ཀུན་ཏུ་བཏགས་པ་
ཙམ་དུ་ཟད་པས་ཀུན་བཏགས་པ་ཞེས་བྱ་ལ་རང་བཞིན་ཅུང་ཟད་ཀྱང་མེད་དོ། །
རང་བཞིན་དེར་མ་གྲུབ་ཀྱང་རྒྱུ་དང་རྐྱེན་ལས་སྐྱེས་པའི་ཡང་དག་པ་མ་ཡིན་པའི་
ཀུན་ཏུ་རྟོག་པ་ནི་གཞན་དབང་ཞེས་བྱ་སྟེ། རྒྱུ་རྐྱེན་གཞན་གྱི་དབང་དུ་གྱུར་པའམ།
བག་ཆགས་ཀྱི་དབང་གིས་གཉིས་སུ་སྣང་བར་སྐྱེས་པས་ན། གཞན་གྱི་དབང་ངོ༌། །
དེ་སྐད་དུ་ཡང་། སུམ་ཅུ་པར། གཞན་གྱི་དབང་གི་དངོས་པོ་གང་། །རྣམ་རྟོག་ཡིན་
ཏེ་རྐྱེན་ལས་སྐྱེས། །ཞེས་པ་ལྟར་རོ། །དེ་ལས་དབྱེ་ན་དག་པ་གཞན་དབང་དང་།
མ་དག་གཞན་དབང་གཉིས། དང་པོ་འཕགས་པའི་རྗེས་ཐོབ་དག་པ་འཇིག་རྟེན་
པའི་ཡེ་ཤེས་ཏེ། དེ་ནི་མཉམ་གཞག་གི་སྟོབས་ཀྱིས་མངོན་ཞེན་སྤངས་པས་དག་
པ་ཡིན་ལ། བག་ཆགས་ཀྱི་སྟོབས་ཀྱིས་གཉིས་སྣང་དུ་སྐྱེས་པས་གཞན་དབང་
ཞེས་བྱའོ། །བྱིས་པ་རྣམས་ཀྱི་སེམས་དང་སེམས་བྱུང་གཉིས་སུ་སྣང་བ་རྣམས་ནི་
མ་དག་གཞན་དབང་ངོ༌། །ཡོངས་གྲུབ་ནི་གཞན་དབང་ཡང་དག་པ་མ་ཡིན་པའི་
ཀུན་རྟོག་དེ་གདོད་མ་ནས་གང་ཟག་དང་ཆོས་སུ་བྱིས་པས་ཀུན་བཏགས་པ་ལྟར་
དུ་མ་གྲུབ་པའི་སྟོང་པ་ཉིད་དེ། ཇི་སྐད་དུ། སུམ་ཅུ་པར། གྲུབ་ནི་དེ་ལ་སྔ་མའོ། །
རྟག་ཏུ་མེད་པར་གྱུར་པ་གང༌། །ཞེས་པ་ལྟར་རོ། །དེ་ལ་ཡང་འགྱུར་མེད་ཡོངས་
གྲུབ་དང་། ཕྱིན་ཅི་མ་ལོག་པའི་ཡོངས་གྲུབ་གཉིས་སོ། །དང་པོ་ལ་ཡང་རང་
1 ༢ 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་དྲུག་པ།
བཞིན་གྱིས་རྣམ་པར་དག་པ་དང༌། དྲི་མ་མེད་པའི་རྣམ་པར་དག་པའོ། །དང་པོ་
མ་དག་པའི་གནས་སྐབས་ཀྱི་ཆོས་ཉིད་དོ། །གཉིས་པ་ནི་ཤིན་ཏུ་རྣམ་དག་གི་གནས་
སྐབས་ཀྱི་ཆོས་ཉིད་དོ། །འགྱུར་མེད་ཡོངས་གྲུབ་དེ་ཉིད་གཉིས་སུ་མེད་པའི་ཚུལ་
དུ་མངོན་སུམ་དུ་གྱུར་པའི་མཉམ་གཞག་རྣམ་པར་མི་རྟོག་པའི་ཡེ་ཤེས་ནི། ཕྱིན་
ཅི་མ་ལོག་པའི་ཡོངས་གྲུབ་ཅེས་བྱའོ། །སེམས་ཙམ་པ་དེ་ཡང་རྣམ་རྫུན་པ་དང༌།
རྣམ་བདེན་གཉིས་ལས། དང་པོ་ནི། དཔེར་ན་ཤེལ་སྒོང་དག་པ་ལ་རས་ཁྲ་བོ་
སོགས་ཀྱི་རྣམ་པ་སྣང་བ་ལྟར། ཤེས་པ་ཤེལ་སྒོང་གཡའ་དང་བྲལ་བ་ལྟ་བུ་གཟུང་
འཛིན་གྱི་དྲི་མས་མ་གོས་པ་བག་ཆགས་ཀྱི་དབང་གིས་གཟུང་འཛིན་སྣ་ཚོགས་སུ་
སྣང་བ་ཡིན་པས། ཕྱི་རོལ་གཟུགས་སོགས་ཡུལ་གྱི་རྣམ་པ་རྣམས་ཡང་དག་པར་
དོན་དང་ཤེས་པ་གང་དུ་ཡང་མ་གྲུབ་པས་ཀུན་བཏགས་ཁོ་ན་ཡིན་ནོ། །ཞེས་ཟེར་
རོ༑ ༑རྣམ་བདེན་པ་བག་ཆགས་ཀྱི་རྒྱུ་ལས་ཤེས་པ་རང་ཉིད་གཟུགས་སོགས་
ཡུལ་གྱི་རྣམ་པ་ཅན་དུ་སྐྱེས་པས་ཤེས་པའི་རྣམ་པ་གཞན་དག་ཤེས་པའི་ངོ་བོར་
འདོད་དོ། །ཡོངས་གྲུབ་ཀྱི་དབྱེ་བ་ནི། འགྱུར་མེད་ཡོངས་གྲུབ་དང་། ཞེས་སོ། །
འགྱུར་མེད་ཡོངས་གྲུབ་གང་ཞེ་ན། ཆོས་དབྱིངས་ཞེས་སོ། །ཕྱིན་ཅི་མ་ལོག་པའི་
ཡོངས་གྲུབ་གང་ཞེ་ན། ཆོས་དབྱིངས་རྟོགས་བློ་ཞེས་སོ། །རྣམ་བདེན་པ་དག་
གཟུགས་སོགས་ཕྱི་རོལ་གྱི་ཡུལ་རྣམས་ཡང་དག་པར་སྣང་མཁན་སེམས་ཀྱི་ངོ་བོ་
ཡིན་ལ། གཟུང་འཛིན་གཉིས་སུ་སྣང་བ་བག་ཆགས་ཀྱི་དབང་གིས་འཁྲུལ་པ་ཡིན་
ནོ་ཞེས་ཟེར་རོ། །རྣམ་རྫུན་པ་རྣམས་གཟུགས་སོགས་ཕྱི་རོལ་གྱི་ཡུལ་རྣམས་འཁྲུལ་
132



ས་བལྟས་པ།
པ་ཡང་དག་པར་དངོས་པོར་མེད་པ་ཡིན་ཏེ། དཔེར་ན་རབ་རིབ་ཀྱིས་མིག་བསླད་
པ་ན་ནམ་མཁར་སྐྲ་ཤད་སོགས་མེད་པ་སྣང་བ་བཞིན་ནོ། །རྣམ་བདེན་རྫུན་གཉིས་
ཀ་ལྟར་ཡང་བཟུང་འཛིན་གཉིས་སུ་སྣང་བ་འདི་འཁྲུལ་པ་ཡིན་ལ། འདིའི་རང་
བཞིན་གཉིས་མེད་ཀྱི་ཤེས་པ་རང་རིག་རང་གསལ་དེ་ནི་དོན་དམ་པའི་བདེན་པ་
ཡིན་ཅིང༌། ཤེས་པ་དེ་ཡང་སྐད་ཅིག་ཆ་མེད་ཡིན་ཏེ། དེ་ལྟར་མ་ཡིན་ན་གྲངས་
ཅན་གྱི་བདག་དང་ཁྱད་པར་མེད་པར་འགྱུར་རོ། །གཟུང་འཛིན་གཉིས་སུ་སྣང་བ་
འཁྲུལ་པ་ཡིན་པར་ཅིས་ཤེས་ཞེ་ན། སྔོན་པོ་ལ་སོགས་པའི་ཡུལ་རྣམས་དང་།
དེའི་ཡུལ་ཅན་གྱི་བློ་ནི་གཞན་མ་ཡིན་ཏེ། གཅིག་དམིགས་ན་གཅིག་ཤོས་ཀྱང་
དམིགས། གཅིག་མ་དམིགས་ན་གཅིག་ཤོས་ཀྱང་མི་དམིགས་པ་བློ་གཅིག་གིས་
ལྷན་ཅིག་ཏུ་དམིགས་པར་ངེས་པའི་ཕྱིར་རོ། །ཞེས་པའི་རྟགས་དང་། ཡང་གཟུགས་
སོགས་ ཡུལ་ རྣམས་ནི་ཤེས་ པ་ ཡིན་ཏེ་གསལ་ པོར་ ཉམས་ སུ་ མྱོང་ བའི་ ཕྱིར། །
དཔེར་ན་བདེ་བ་ལ་སོགས་པ་བཞིན་ནོ། །ཞེས་སོགས་ཀྱི་རིགས་པས་གཟུང་འཛིན་
གཉིས་སུ་མེད་པར་གྲུབ་པའོ། །
བཞི་པ་དབུ་མ་པའི་གྲུབ་མཐའ་བཤད་པ་ནི། འཕགས་པ་ཀླུ་སྒྲུབ། ཞི་
བ་ལྷ། ཨརྱ་དེ་བ། དཔལ་ལྡན་ཟླ་བ་གྲགས་པ་ལ་སོགས་པ་དབུ་མ་པ་བདེན་པ་
གཉིས་ཀྱི་སྒོ་ནས་ཤེས་བྱ་གཏན་ལ་འབེབས་པ་སྟེ། དེ་ལ་གཟུགས་སོགས་བཟུང་
བ་དང་། དེ་དག་འཛིན་པའི་ཤེས་པ་རྣམས་ཐ་སྙད་འཁྲུལ་པའི་ངོར་བདེན་པས་ན་
ཀུན་རྫོབ་བདེན་པའོ། །ཆོས་དབྱིངས་རྟོགས་པའི་འཕགས་པའི་མཉམ་གཞག་གི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཤེས་རབ་ཀྱིས་གཟུང་འཛིན་སྤྲོས་བྲལ་སྟོང་པ་ཉིད་དུ་རྟོགས་པའི་ཆོས་དབྱིངས་དེ་
ཉིད་དོན་དམ་པའི་བདེན་པ་ཞེས་བྱའོ། །དོན་འདི་ཉིད་ཡིན་ཏེ། དངོས་པོ་རྣམས་
ལ་བྱིས་པ་སོ་སོའི་སྐྱེ་བོ་རྣམས་ཀྱི་ཐ་སྙད་པའི་ཤེས་པས་རྟོགས་པའི་དོན་དང༌།
འཕགས་པ་རྣམས་ཀྱི་ཡང་དག་པའི་ཡེ་ཤེས་ཀྱིས་རྟོགས་པའི་ངོ་བོ་གཉིས་གཉིས་
ཉེ་བར་འཛིན་པ་ཡིན་ཏེ། གལ་ཏེ་འཕགས་པ་རྣམས་དང་བྱིས་པ་རྣམས་དངོས་
པོའི་རང་བཞིན་རྟོགས་ཚུལ་མཚུངས་ན་ཆགས་སོགས་ཀྱི་འཆིང་བ་ལས་གྲོལ་བ་
དང་མ་གྲོལ་བའི་ཁྱད་པར་མི་རིགས་པའི་ཕྱིར་རོ། །དེ་སྐད་དུ་ཡང་། རིགས་
པ་དྲུག་ཅུ་པར། འཇིག་རྟེན་མ་རིག་ལྡོངས་གྱུར་པ། །སྲེད་པ་རྒྱུན་གྱི་རྗེས་འབྲང་
དང་། །མཁས་པ་སྲེད་པ་དང་བྲལ་བའི། །དགེ་བ་རྣམས་ལྟ་ག་ལ་མཉམ། །ཞེས་
བཤད་པ་ལྟར་རོ། །དེ་ལ་བྱིས་པ་རྣམས་ཀྱིས་རྟོགས་པའི་དོན་གང་ཡིན་པ་དེ་ནི།
ཀུན་རྫོབ་ཀྱི་བདེན་པ་ཞེས་བྱ་ལ། འཕགས་པའི་ཡེ་ཤེས་ཀྱིས་རྟོགས་པའི་དོན་
གང་ཡིན་པ་དེ་ནི་དོན་དམ་པའི་བདེན་པ་ཞེས་བྱ་སྟེ། ཇི་སྐད་དུ། དབུ་མ་འཇུག་
པ་ལས། དངོས་ཀུན་ཡང་དག་རྫུན་པར་མཐོང་བའི། །དངོས་རྙེད་ངོ་བོ་གཉིས་ནི་
འཛིན་པར་འགྱུར། །ཡང་དགམཐོང་ཡུལ་གང་ཡིན་དོན་དམ་སྟེ། །མཐོང་བ་རྫུན་
པ་ཀུན་རྫོབ་བདེན་པར་གསུངས། །ཞེས་གསུངས་པ་ལྟར་རོ། །དེ་ལ་བྱིས་པས་
རྟོགས་ པའི་དོན་ནི་མཐའ་བཞི་དང་ བྲལ་བའི་རྒྱུ་རྐྱེན་ལས་སྐྱེས་པ་ རྟེན་ཅིང་
འབྲེལ་ བར་ འབྱུང་བ་གཟུགས་ལ་སོགས་ པ་ འཇིག་ རྟེན་ པ་ རྣམས་ ཀྱི་ ཐ་སྙད་
གདགས་པའི་གཞིར་གྱུར་པའི་ཆོས་ཇི་སྙེད་པ་རྣམས་ཏེ། དེ་ནི་བྱིས་པ་རྣམས་ཀྱི་
131



ལུང་ཀུན་ལས་བཏུས་པ།
བདེན་པར་ཞེན་པའི་ཕྱིར་ཀུན་རྫོ་བ་ཀྱི་བདེན་པ་ཞེས་བྱ་ལ། སྒྱུ་མ་དང་རྨི་ལམ་ལ་
སོགས་པ་རྣམས་ནི་ཀུན་རྫོ་བ་ཙམ་ཡིན་གྱི་བདེན་པ་མ་ཡིན་ཏེ། འཇིག་རྟེན་ན་
བདེན་པར་ཐ་སྙད་འདོགས་པ་མེད་པའི་ཕྱིར་རོ། །དེ་སྐད་དུ་ཡང་འཇུག་པར།
གནོད་པ་མེད་པ་དབང་པོ་དྲུག་རྣམས་ཀྱི། །བཟུང་བ་གང་ཡིན་འཇིག་རྟེན་གྱིས་
རྟོགས་ཏེ། །འཇིག་རྟེན་ཉིད་ལ་བདེན་ཡིན་ལྷག་མ་ནི། །འཇིག་རྟེན་ཉིད་ལྟོས་དེ་
ནི་ལོག་པར་བཞག། ཅེས་བཤད་པ་ལྟར་རོ། །ཀུན་རྫོབ་བདེན་པ་དེ་ཡང་མ་རིག་
པའི་རབ་རིབ་ཀྱིས་བསྒྲིབས་པའི་བྱིས་པ་རྣམས་ལ་བདེན་པར་བཞག་གོ །འཕགས་
པ་རྣམས་ལ་ཀུན་རྫོབ་ཙམ་ཡིན་གྱི་བདེན་པ་ཞེས་མི་བྱ་སྟེ། རྗེས་ཐོབ་དུ་ཡང་སྒྱུ་
མ་ལྟ་བུར་རྫུན་པར་གཟིགས་པའི་ཕྱིར་རོ། །
དེ་སྐད་དུ་ཡང་། གཏི་མུག་རང་བཞིན་སྒྲིབ་ཕྱིར་ཀུན་རྫོབ་སྟེ། །དེས་
གང་བཅོས་མ་བདེན་པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་
ཏེ༑ ༑བཅོས་མར་གྱུར་པའི་དངོས་ནི་ཀུན་རྫོབ་ཏུའོ། །ཞེས་པ་ལྟར་རོ། །རིགས་
པ་དྲུག་ཅུ་པ་ལས་སྐྱེ་བ་དང༌། དགག་པ་ལ་སོགས་པ་ནི་ཤེས་པའི་སྣང་བ་འབའ་
ཞིག་ཁོ་ན་ཡིན་གྱི་ཕྱི་རོལ་ན་མེད་དོ། །འོ་ན་འབྱུང་བ་བཞི་ལ་སོགས་པ་ཕྱི་རོལ་
དོན་གསུངས་པ་ཅི་ཞེ་ན། ས་སོགས་འབྱུང་བ་རྣམས་དང་གཟུགས་སོགས་འབྱུང་
འགྱུར་རྣམས་ནི་དེ་དང་དེར་སྣང་བའི་ཤེས་པའི་གཟུང་ཆ་ལ་དགོངས་ནས་གསུངས་
པས་སྣང་མཁན་གྱི་རྣམ་པར་ཤེས་པའི་ནང་དུ་ཡང་དག་པར་འདུས་པས་ཕྱི་རོལ་
ན་མེད་པར་གསུངས་ལ། བྱང་ཆུབ་སེམས་འགྲེལ་ལས་ཀྱང་། དཔེར་ན་ཁབ་ལེན་
135



རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ངོ
གངས་ཅན་རིག་བཅུད་ལས།
གྱིས་ལྕགས་གཡོ་བ་བཞིན་དུ། ཀུན་གཞིའི་རྣམ་ཤེས་ཀྱིས་ཡོངས་སུ་བཟུང་བའི་
དབང་གིས་རྟེན་གྱི་ལུས་ཀྱང་ཡོངས་སུ་གཡོ་ཞེས་ལུས་དང་ལོངས་སྤྱོད་གནས་སུ་
སྣང་བ་རྣམས་ཀུན་གཞིའི་སྣང་བར་གསུངས་སོ། །སློབ་དཔོན་ཟླ་བ་གྲགས་པ་སོགས་
ཀུན་རྫོབ་ཀྱི་བདེན་པ་འཇིག་རྟེན་གྲགས་པ་ལ་བརྟེན་ནས་རྣམ་པར་འཇོག་སྟེ།
དབུ་མ་འཇུག་པར། ཇི་ལྟར་ཁྱོད་ཀྱིས་གཞན་དབང་དངོས་འདོད་ལྟར། །ཀུན་
རྫོ་བ་ཀྱང་ནི་བདག་གིས་ཁས་མ་བླངས། །འབྲས་ཕྱིར་འདི་དག་མེད་ཀྱང་ཡོད་དོ་
ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད། །ཅེས་པ་ལྟར་རོ། །ཀུན་
གཞིའི་རྣམ་ཤེས་ནི་དྲང་དོན་ཡིན་གྱི། ངེས་པའི་དོན་མ་ཡིན་པར་བཞེད་དེ། དེ་
ཉིད་ལས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་
ཞིག་ཉིད་ཡོད་ཅེས། །གསུངས་པ་དེ་ནི་དེ་ལྟར་ཆེས་ཟབ་དོན། །རིག་པ་ར་མི་
འགྱུར་གང་ཡིན་དེ་ལའོ། །ཞེས་པ་ལྟར་རོ། །གལ་ཏེ་ཀུན་གཞི་ཉིད་གནས་དང་
ལུས་ལ་སོགས་པའི་བྱེད་པ་པོ་ཡིན་ན། ཅི་ལྟར་དབང་ཕྱུག་རྒྱུར་སྨྲ་དག །བ་ནི་བ་
སྨྲ་རྣམས་ཀྱི་རྒྱུ། །ཆུ་ཤེལ་ཆུ་རྣམས་ཇི་བཞིན་དང༌། །སྟག་ཤ་ཡལ་ག་རྣམས་ཀྱི་
ལྟར། །དེ་ནི་ལུས་ཅན་ཀུན་གྱི་རྒྱུ། །ཞེས་པ་ལྟར། དབང་ཕྱུག་ཀུན་གྱི་བྱེད་པ་པོར་
འདོད་པ་དང་མཚུངས་ཏེ། དབང་ཕྱུག་རྟག་ལ་ཀུན་གཞི་མི་རྟག་ཅེས་པ་འདི་ཙམ་
ཞིག་ཁྱད་པར་རོ། །ཞེས་གསུངས་སོ། །ཡང་འཇུག་པར། ཤེས་བྱའི་བུད་ཤིང་
སྐམ་པོ་མ་ལུས་པ། །བསྲེགས་པས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་
ཅིང་འགག་པ་མེད། །སེམས་འགགས་པ་དེ་སྐུའི་མངོན་སུམ་མཛད། །ཅེས་པ་དང་།
1.35



ལུང་ཀུན་ལས་བཏུས་པ། །
སྤྱོད་འཇུག་ལས། གང་ཚེ་དངོས་དང་དངོས་མེད་དག །བློའི་མདུན་ན་མི་གནས་
པ༑ ༑དེ་ཚེ་རྣམ་པ་གཞན་མེད་པས། །དམིགས་པ་མེད་པར་རབ་ཏུ་ཞི། །ཞེས་
པས། སངས་རྒྱས་ལ་ཡེ་ཤེས་མེད་པར་བསྟན་སྙམ་དུ་བསམས་ནས། སྤྱོད་འཇུག་
དབུ་མ་འཇུག་པ་ལས། །སངས་རྒྱས་ཡེ་ཤེས་མེད་པར་བསྟན། །ཅེས་བཤད་པར་
སྣང་སྟེ། གཞུང་དེ་དག་གིས་སངས་རྒྱས་ལ་ཡེ་ཤེས་མེད་པར་བསྟན་པ་མ་ཡིན་གྱི། །
སློབ་དཔོན་དེ་དག་ཐ་སྙད་དུ་སངས་རྒྱས་ལ་ཡེ་ཤེས་མེད་པར་ཡང་མི་བཞེད་ལ།
གཞན་གྱི་འདོད་པ་ལྟར་གྱི་ཡེ་ཤེས་རྫ་ས་གྲུབ་ཀྱང་མི་བཞེད་ཀྱི། འོན་ཀྱང་ཐ་སྙད་
ཙམ་དུ་ཡང་མཐའ་བཞི་དང་བྲལ་བའི་རྟེན་ཅིང་འབྲེལ་བར་འབྱུང་བའི་རང་བཞིན་
གྱི་ཡེ་ཤེས་ཁས་ལེན་མོད། དེ་ལྟར་ན་ཡང་ཚུལ་དེ་ནི་ཤིན་ཏུ་ཟབ་པའི་ཕྱིར་གཞན་
གྱིས་མི་རྟོགས་པས་སློབ་དཔོན་དེ་དག་གིས་དགོངས་པ་ཕྱིན་ཅི་ལོག་པར་རྟོགས་
པར་ཟད་དོ། །དབུ་མ་ཐལ་འགྱུར་པ་དག་རང་ལུགས་ལ་སྒྲུབ་བྱ་མེད་པས། རང་
རྒྱུད་ཀྱི་གཏན་ཚིགས་ཁས་མི་ལེན་ལ། མཐར་ལྷུང་གི་སྤྲོས་པ་ཐམས་ཅད་རིགས་
པ་བཞིས་འགོག་སྟེ། དེ་ལ་རྒོལ་བ་གཞན་ལ་གྲགས་པའི་རྗེས་དཔག་ནི། དངོས་
པོར་སྨྲ་བ་རྣམས་ཀྱིས་ཁས་བླངས་པའི་རྟགས་ཀྱིས་བདེན་དངོས་འགོག་པ་སྟེ།
དཔེར་ན་བྱེ་བྲག་སྨྲ་བས་མིག་དབང་གཟུགས་ལ་དོན་དམ་པར་ལྟ་བྱེད་དུ་ཁས་
བླངས་ཤིང༌། རང་གི་བདག་ཉིད་ལ་མི་ལྟ་བར་འདོད་པ་ན། གང་རང་ལ་མི་ལྟ་བ་
དེ་ནི་གཞན་ལ་ལྟ་བྱེད་མ་ཡིན་ཏེ། བུམ་པ་བཞིན། མིག་ཀྱང་རང་ལ་མི་ལྟའོ། །
ཞེས་པ་ལྟ་བུ་སྟེ། ཇི་སྐད་དུ། དབུ་མ་རྩ་བར། གལ་ཏེ་རང་གི་བདག་ཉིད་ནི། །ལྟ་
13-



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བར་བྱེད་པ་མ་ཡིན་ནོ། །གང་ཞིག་བདག་ལ་མི་ལྟ་ན། །དེ་གཞན་དག་ལ་ཅི་ལྟར་
ལྟ༑ ༑ཞེས་བཤད་པ་ལྟར་རོ། །ལྡོག་པ་གཅིག་པའི་དཔུང་ཕུལ་བའམ། འགལ་བ་
བརྗོད་པའི་ཐལ་འགྱུར་ནི། གཞན་གྱི་ཁས་བླངས་རྟགས་སུ་བཀོད་ནས། བྱ་བྱེད་
དུ་མི་རུང་ཞིང་། མཚན་ཉིད་ཀྱི་སྔར་གྲུབ་ན་མཚན་ཉིད་མེད་པར་ཐལ་བར་འགྱུར་
ཅེས་པ་ལྟ་བུ་སྟེ། ཇི་སྐད་དུ། ནམ་མཁའི་མཚན་ཉིད་སྔ་རོལ་ན། །ནམ་མཁའ་ཅུང་
ཟད་ཡོད་མ་ཡིན། །གལ་ཏེ་མཚན་ལ་སྔར་གྱུར་ན། །མཚན་ཉིད་མེད་པར་ཐལ་
བར་འགྱུར། །ཅེས་གསུངས་སོ། །རྒྱུ་མཚན་མཚུངས་པའི་མགོ་སྙོམས་ནི། རྒྱུ་
འབྲས་དོན་གཞན་དུ་ཁས་བླང་པ་ལས། འོ་ན་མུན་པ་ལས་ཀྱང་མེ་ལྕེ་འཐུག་པོ་སྐྱེ་
བར་འགྱུར་ཅེས་པ་ལྟ་བུ་སྟེ་འཇུག་པར། གཞན་ལ་བརྟེན་ནས་གཞན་ཞིག་འབྱུང་
བར་འགྱུར་ན་ནི། །མེ་ལྕེ་ལས་ཀྱང་མུན་པ་འཐུག་པོ་འབྱུང་བར་འགྱུར། །ཞེས་སོ། །
སྒྲུབ་བྱེད་བསྒྲུབ་བྱ་དང་མཚུངས་པའི་མ་གྲུབ་པ་ནི། གཟུགས་རང་བཞིན་མེད་པར་
སྨྲས་པ་ནི། དེ་ལྟ་ན་ཕུང་པོ་ལྔ་མཚུངས་པའི་ཕྱིར་ཚོར་བ་ལ་སོགས་པ་ཡང་རང་
བཞིན་མེད་པར་ཐལ་བར་འགྱུར་རོ། །ཞེས་ཟེར་བ་ལ་དབུ་མ་པ་ནི་ཇི་ལྟར་ཆོས་
གཅིག་རང་བཞིན་མེད་པ་དེ་བཞིན་དུ་ཀུན་ཀྱང་རང་བཞིན་མེད་པར་བསྒྲུབ་པར་
འདོད་པའི་ཕྱིར་ཐལ་བར་འདོད་པའམ། བཟློག་པའི་གཏན་ཚིགས་མ་གྲུབ་བོ། །
ཞེས་སྟོན་པ་སྟེ། དབུ་མ་རྩ་བར། སྟོང་པ་ཉིད་ཀྱིས་བརྩད་བྱས་ཚེ། །གང་ཞིག་
ལན་འདེབས་སྨྲ་བྱེད་པ། །དེ་ཡིས་ཐམས་ཅད་ལན་བཏབ་མིན། །བསྒྲུབ་པར་
བྱ་དང་མཚུངས་པར་འགྱུར། །སྟོང་པ་ཉིད་ཀྱིས་བཤད་བྱས་ཚེ། །གང་ཞིག་སྐྱོན་
1 38



ལུང་ཀུན་ལས་བཏུས་པ།
འདོགས་སྨྲ་བྱེད་པ། །དེ་ཡིས་ཐམས་ཅད་སྐྱོན་བཏགས་མིན། །བསྒྲུབ་པར་བྱ་དང་
མཚུངས་པར་འགྱུར། །ཞེས་སོ། །དེ་དག་ནི། དབུ་མ་ཐལ་འགྱུར་བའི་གཞན་གྱི་
བདེན་དངོས་འགོག་པའི་རིགས་པ་བཞི་ཞེས་སྔ་རབས་པ་རྣམས་ལ་གྲགས་སོ། །
འོན་ ཀྱང་དབུ་ལ་ཐལ་འགྱུར་བ་རྣམས་ལ་རང་ ལུགས་ ཀྱི་དམ་བཅའ་
མེད་པ་བཞིན་དུ་རང་ལུགས་ཀྱི་རིགས་པ་ཡང་མེད་དོ། །རང་རྒྱུད་པའི་སྟོང་ཉིད་
སྒྲུབ་པའི་གཏན་ཚིགས་བཞི་ནི། ཕྱི་དང་ནང་གི་དངོས་པོ་ཀུན་ཆོས་ཅན། དོན་
དམ་པར་བདེན་པར་གྲུབ་པ་མེད་དེ། དོན་དམ་པར་གཅིག་དང་དུ་མའི་རང་བཞིན་
དང་བྲལ་བའི་ཕྱིར་གཟུགས་ཅན་བཞིན། ཅེས་པ་ངོ་བོ་ལ་དཔྱད་པ་གཅིག་དང་
དུ་བྲལ་ཞེས་སོ། །རྟགས་སྒྲུབ་པ་ནི། ཕྱིའི་བུམ་པ་ལ་སོགས་པ་ཡན་ལག་ཅན་
གཅིག་ཏུ་མེད་དེ། ཆ་གཅིག་སྒྲིབ་ན་ཀུན་སྒྲིབ་པ་དང་། གཅིག་ཚོན་གྱིས་བསྒྱུར་
ན་ཀུན་ཚོན་གྱིས་ཁ་བསྒྱུར་བ་ལ་སོགས་པར་ཐལ་བར་འགྱུར་བའི་ཕྱིར་རོ། །རྡུལ་
ཕྲ་རབ་ཆ་མེད་དུ་ཡང་མ་གྲུབ་སྟེ། དབུས་ཀྱི་རྡུལ་ལ་ཕྱོགས་དྲུག་གི་རྡུལ་གྱིས་བསྐོར་
བ་ན། དབུས་རྡུལ་གྱི་ཕྱོགས་གང་གིས་ཤར་རྡུལ་ལ་རེག་པའི་ངོས་དེར་ཕྱོགས་
གཞན་གྱི་རྡུལ་ལ་ཡང་རེག་ན་རྡུལ་དུ་མ་བསགས་པའི་གོང་བུ་དང་རྡུལ་ཕྲན་
གཅིག་བོངས་ཚོད་མཚུངས་པར་འགྱུར་ཞིང་། ངོས་གཞན་གྱི་ཕྱོགས་གཞན་གྱིས་
རྡུལ་ལ་རེག་ན་རྡུལ་ཕྲ་རབ་ཆ་དྲུག་དང་ལྡན་པར་འགྱུར་ཏེ། དེ་སྐད་དུ་ཡང་། ཉི་
ཤུ་པར། དྲུག་གི་ཅིག་ཅར་བསྐོར་བ་ན། །ཕྲ་རབ་རྡུལ་ཆ་དྲུག་ཏུ་འགྱུར། །དྲུག་པོ་
དག་ཀྱང་གོ་གཅིག་ན། །གོང་བུའང་རྡུལ་ཕྲན་ཙམ་དུ་འགྱུར། །ཞེས་བཤད་པ་
།
t}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལྟར་རོ། །ནང་ཤེས་པ་ཡང་སྐད་ཅིག་ཆ་མེད་དུ་བདེན་པར་ཡང་མེད་དེ། ཐོག་
མར་སྐྱེ་བ་དང་། ཐ་མར་འགག་པ་དང༌། བར་དུ་གནས་པའི་ཆ་གསུམ་མེད་ན།
སྐྱེ་བའི་སྔ་ལོགས་དང་། འགག་པའི་ཕྱི་ལོགས་ཀྱི་དུས་ཐ་དད་པ་མེད་པར་འགྱུར་ལ།
དེ་ལྟར་ན་སྐད་ཅིག་མ་ཅི་ཙམ་མཐུད་ཀྱང་། དུས་ཡུན་རིང་དུ་མི་འགྱུར་རོ། །དེས་
ན་གཅིག་མེད་པའི་ཕྱིར་དུ་མ་ཡང་མེད་དེ། དུ་མ་ནི་གཅིག་བསགས་པ་སྔོན་དུ་
འགྲོ་བ་ཅན་ཡིན་པའི་ཕྱིར་རོ། །རྡུལ་ཕྲན་སྐད་ཅིག་ཆ་བཅས་ཕྱིར། །གཅིག་མེད་
དེ་བསགས་དུ་མའང་མེད། །ཅེས་སོ། །དེ་སྐད་དུ་ཡང་དབུ་མ་རྒྱན་དུ། བདག་དང་
གཞན་སྨྲའི་དངོས་འདི་དག །དེ་ཉིད་དུ་ན་གཅིག་པ་དང་། །དུ་མའི་རང་བཞིན་
བྲལ་བའི་ཕྱིར། །རང་བཞིན་མེད་དེ་གཟུགས་བརྙན་བཞིན། །ཞེས་སོ། །ཡང་
དངོས་པོ་ཀུན་དོན་དམ་པར་སྐྱེ་བ་མེད་དེ། དོན་དམ་པར་བདག་གཞན་དང༌། །
གཉིས་ཀ་དང་། རྒྱུ་མེད་པ་སྟེ། མཐའ་བཞིའི་སྐྱེ་བ་དང་བྲལ་བའི་ཕྱིར། ཞེས་པ་
རྒྱུ་ལ་དཔྱོད་པ་རྡོ་རྗེ་གཟེགས་མ་ཞེས་སོ། །དེ་སྐད་དུ་ཡང་དབུ་མ་རྩ་བར། བདག་
ལས་མ་ཡིན་གཞན་ལས་ཡིན། །གཉིས་ལས་མ་ཡིན་རྒྱུ་མེད་མིན། །དངོས་པོ་
གང་དག་གང་ལ་ཡང་། །སྐྱེ་བ་ནམ་ཡང་ཡོད་མ་ཡིན། །ཅེས་སོ། །རྟགས་གྲུབ་སྟེ།
རང་ལས་མི་སྐྱེ་སྟེ་རང་ཉིད་ལ་རང་བྱེད་པ་འགལ་བའི་ཕྱིར། དཔེར་ན་སོར་མོས་
རང་ལ་མི་རེག་པ་བཞིན། གཞན་ལས་ཀྱང་མི་སྐྱེ་སྟེ། ཞིག་པ་དང་མ་ཞིག་པའི་རྒྱུ་
ལས་སྐྱེ་བ་མེད་པའི་ཕྱིར་ཏེ། ཞིག་པ་རྫས་སུ་མེད་པའི་ཕྱིར་དང་། མ་ཞིག་པ་ལས་
སྐྱེ་ན། རྒྱུ་འབྲས་དུས་མཉམ་པར་ཐལ་བའི་ཕྱིར་རོ། །ཇི་སྐད་བཤད་པའི་སྐྱོན་
1
U



ལུང་ཀུན་ལས་བཏུས་པ།
གཉིས་ཡོད་པ་དེའི་ཕྱིར་རང་གཞན་གཉིས་ཀ་ལས་ཀྱང་སྐྱེ་བ་མེད་ལ་རྒྱུ་མེད་པ་
ལས་ཀྱང་སྐྱེ་བ་མེད་དེ། རྟག་ཏུ་ཡོད་པའམ་ཡང་ན་ནམ་ཡང་མེད་པར་ཐལ་བར་
འགྱུར་བའི་ཕྱིར་རོ། །ཡང་དངོས་པོ་ཀུན་དོན་དམ་པར་སྐྱེ་བ་མེད་དེ། འབྲས་བུ་
ཡོད་པ་དང་མེད་པ་གང་ཡང་སྐྱེ་བས་སྟོང་པ་དེའི་ཕྱིར་རོ། །རྟགས་གྲུབ་སྟེ། འབྲས་
བུ་ཡོད་ན་སྐྱེ་བ་འགལ་ཏེ། གྲུབ་པ་གཞན་ལ་རག་མ་ལས་པའི་ཕྱིར་རོ། །མེད་པ་
དངོས་པོ་མེད་པ་སྐྱེད་དུ་མི་རུང་སྟེ། མེད་པ་ལ་རྒྱུའི་བྱ་བ་མི་འཇུག་པའི་ཕྱིར་རོ། །
དེ་སྐད་དུ་ཡང་བདེན་གཉིས་ལས། ཡོད་པ་ཡོད་ཕྱིར་མི་སྐྱེ་སྟེ། །མེད་པ་མེད་ཕྱིར་
སྐྱེ་མ་ཡིན། །ཅེས་སོ། །ཡང་དངོས་པོ་ཀུན་རང་བཞིན་མེད་པ་ཡིན་ཏེ། རྟེན་
འབྲེལ་ཡིན་པའི་ཕྱིར་སྒྱུ་མ་བཞིན་ཞེས་རྟེན་འབྲེལ་གྱི་རྟགས་སོ། །དེ་ལ་ཁྱབ་པ་
ཡོད་པའི་རྒྱུ་མཚན་ནི། མ་རིག་པའི་རྐྱེན་གྱིས་འདུ་བྱེད་ཅེས་རྟེན་འབྲེལ་ཡན་ལག་
བཅུ་གཉིས་ཀྱི་རྩ་བ་མ་རིག་པ་ཡིན་པར་གསུངས་པ་དེའི་ཕྱིར་དངོས་པོ་ཀུན་འཁྲུལ་
པའི་སྣང་བ་ཡིན་ཞིང་རང་བཞིན་གྱིས་སྟོང་པ་ཡིན་ནོ། །དབུ་མ་རང་རྒྱུད་པ་རྣམས་
གཏན་ཚིགས་ཆེན་པོ་བཞི་པོ་དེས། དངོས་པོ་རྣམས་རང་བཞིན་མེད་པར་གྲུབ་
པར་སྨྲའོ། །ལུང་ཀུན་ལས་བཏུས་པ་ལས་རང་གཞན་གྱི་གྲུབ་མཐའ་རྣམ་པར་
བཤད་པ་སྟེ། ལེའུ་བཞི་པའི་འགྲེལ་པའོ། །
གཉིས་པ་ཉམས་སུ་བླང་བྱའི་ལམ་ལ། ཐེག་པ་ཐུན་མོང་བ་དང་། ཐེག་
པ་ཆེན་པོ་ཐུན་མོང་མ་ཡིན་པའི་ལམ་གཉིས་ཀྱི་དང་པོ་ལ། ལམ་དངོས་དང་། དེ་
སྒྲུབ་བྱེད་ཀྱི་དབང་པོ་གཉིས་ ཀྱི་དང་པོ་ལ་ཡང་འཇིག་རྟེན་པ་དང་འཇིག་རྟེན་
1.4 །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལས་འདས་པའི་ལམ་གཉིས་ཀྱི་དང་པོ་ལ་གཉིས་ཀྱི་ཉེར་སྡོགས་ལ། མདོར་བསྟན་
རྒྱས་བཤད་གཉིས་ཀྱི་དང་པོ་ནི། སྦྱོར་བ་དང་དངོས་གཞིའི་ཡིད་ལ་བྱེད་པ་བདུན་
གྱིས་བསམ་གཏན་བཞི་དང་གཟུགས་མེད་པ་བཞིའི་ལམ་མཐར་ཕྱིན་པར་འགྱུར་
རོ༑ ༑གཉིས་པ་རྒྱས་བཤད་ལ་ཡང་། ཡིད་ལ་བྱེད་པ་བདུན་གྱི་མིང་གི་རྣམ་གྲངས།
ས་དགུར་སྤང་བྱ་སྤོང་ཚུལ། ཟག་བཅས་ཟག་མེད་དུ་བསྒོམ་ཚུལ། བདུན་པོ་སོ་
སོའི་ཁྱད་པར་བཞག་པ་བཞིའི། དང་པོ་ཡིད་ལ་བྱེད་པ་བདུན་གང་ཞེ་ན། མཚན་
ཉིད་རབ་ཏུ་རིག་པའི་ཡིད་ལ་བྱེད་པ་དང༌། མོས་པ་ལས་བྱུང་བ་དང༌། རབ་ཏུ་
དབེན་པ་དང་། དགའ་བ་སྡད་པ་དང་། སྦྱོར་བའི་མཐའ་དང་། སྦྱོར་བའི་མཐའི་
འབྲས་བུ་ཡིད་ལ་བྱེད་པའོ། །གཉིས་པ་ནི། དང་པོ་དང་བར་དང་ཐ་མར་སྤོང་བའི་
དབང་གིས་ས་རེ་རེའི་སྒོམ་སྤང་གི་ཉོན་མོངས་པ་ཆེན་པོ་དང་འབྲིང་དང་། ཆུང་དུ་
གསུམ་གསུམ་ཡོད་ཅིང་དེ་རེ་རེ་ལ་ཡང་ཆེ་འབྲིང་ཆུང་ངུ་གསུམ་གསུམ་དུ་དབྱེ་
བས། འདོད་པ་དང་བསམ་གཏན་བཞི་དང་། གཟུགས་མེད་བཞི་སྟེ། ས་དགུ་པོ་
རེ་རེ་ལའང་སྒོམ་པས་སྤང་བར་བྱ་བ་དགུ་དགུ་ཡོད་དོ། །གསུམ་པ་ནི། ཡིད་ལ་
བྱེད་པ་བདུན་པོ་དེ་དག་ཀྱང་ཟག་བཅས་འཇིག་རྟེན་པ་དང་། ཟག་མེད་འཇིག་
རྟེན་ལས་འདས་པ་གཉིས་ཡོད་ལ། ཟག་བཅས་ནི་གོང་ས་དང༌། འོག་ས་ལ་ཞི་
རགས་ཀྱི་རྣམ་པ་ཅན་དུ་བསྒོམ་ཞིང་ཟག་མེད་ནི་མི་རྟག་པ་ལ་སོགས་པ་བདེན་
པའི་རྣམ་པ་ཅན་དུ་བསྒོམ་མོ། །བཞི་པ་ནི། དེ་ལ་མཚན་ཉིད་རབ་ཏུ་རིག་པའི་
ཡིད་ལ་བྱེད་པ་ནི། འདོད་པ་ལ་སོགས་པའི་ས་འོག་མ་རྣམས་སྡུག་བསྔལ་ཞིང་
132



ན་ན་བཏ
ལུང་ཀུན་ལས་བཏུས་པ། །
ཉོན་མོངས་པ་མང་བ་དང་། ཚེ་ཐུང་བ་སོགས་ཀྱི་རབ་ཏུ་མ་ཞི་ཞིང་བསམ་གཏན་
དང་པོ་སོགས་གོང་མ་རྣམས་དེ་ལས་བཟློག་པས། རབ་ཏུ་ཞི་བར་ཐོས་བསམ་གྱིས་རྣམ་
པར་དཔྱོད་པར་བྱེད་པའོ། །མོས་པ་ལས་བྱུང་བ་ནི་མཚན་ཉིད་རབ་ཏུ་རིག་པ་དེ་
ཉིད་ཀྱི་རྒྱུན་གོམས་པར་བྱེད་པའི་སྒོམ་བྱུང་སྦྱོར་བའི་ལམ་གྱིས་བསྡུས་པའོ། །
རབ་ཏུ་དབེན་པ་ལས་བྱུང་བའི་ཡིད་བྱེད་ནི་སྒོམ་སྤང་ཆེན་པོ་གསུམ་སྤོང་བའི་
བར་ཆད་མེད་ལམ་མོ། །དགའ་བ་སྡུད་པ་ནི། ཉོན་མོངས་པ་རགས་པ་སྤངས་པས་
དགའ་བདེ་ཆུང་ངུ་ལ་རེག་ཅིང་། འབྲིང་གསུམ་སྤོང་བའི་བར་ཆད་མེད་ལམ་མོ། །
དེའི་འོག་ཏུ་ཉོན་མོངས་པ་ཕལ་ཆེར་སྤངས་པས། ཉོན་མོངས་པ་མངོན་འགྱུར་
ཆེར་མི་སྐྱེ་བ་ན་ཉོན་མོངས་སླར་ཡང་སྐྱེ་མི་སྐྱེ་བརྟག་པའི་ཕྱིར་དུ། ཉོན་མོངས་པ་
སྐྱེ་བ་དང་མཐུན་པའི་མཚན་མ་ཡིད་ལ་བྱེད་པ་སོགས་དེ་ལྟར་རྩོལ་བ་ན་དཔྱོད་པ་
ཡིད་ལ་བྱེད་པའོ། །
དེ་ལྟར་བརྟགས་པ་ན་སླར་ཡང་ཉོན་མོངས་སྐྱེས་པ་རྣམས་གཉེན་པོས་
ཟད་པར་སྤོང་བ་སྦྱོར་བའི་མཐའི་ཡིད་ལ་བྱེད་པ་སྟེ། ཆུང་ངུ་གསུམ་སྤོང་བའི་བར་
ཆད་མེད་པའི་ལམ་མོ། །དཔྱོད་པ་ཡིད་ལ་བྱེད་པ་ཁྱད་པར་གྱི་ལམ་ཞེས་བོད་སྔ་
རབས་པ་དག་ཟེར་རོ། །ཡིད་ལ་བྱེད་པ་དྲུག་པོ་འདི་དག་ནི་ཉེར་སྔོགས་ཞེས་བྱ་ལ་
བསམ་གཏན་དང་པོའི་ཉེར་སྔོགས་ནི་མི་ལྕོགས་པ་མེད་པ་ཞེས་བྱ་སྟེ། དེ་ལ་
བརྟེན་ནས་ཁམས་གསུམ་གྱི་ཉོན་མོངས་པ་ཐམས་ཅད་སྤོང་ནུས་པའི་ཕྱིར་རོ། །
བསམ་གཏན་དང་པོའི་ཉེར་སྡོགས་ནི་ཟག་བཅས་དང་། ཟག་མེད་གཉིས་ཀ་ཡོད་
133



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལ༑ གཉིས་པ་ཡན་གྱི་ཉེར་སྔོགས་རྣམས་ནི་ཟག་བཅས་ཁོ་ན་ཡིན་ཏེ། དེ་དག་ལ་
འཕགས་ལམ་མི་བརྟེན་པའི་ཕྱིར་ཏེ། འོག་མའི་དངོས་གཞི་མ་ཐོབ་པར་གོང་མའི་
ཉེར་ སྡོགས་མི་འཐོབ་ཅིང་གོང་མའི་ཉེར་ སྡོགས་ལས་འོག་མའི་དངོས་གཞི་ལ་
བརྟེན་ནས་ལམ་སྒྲུབ་པར་སླ་བའི་ཕྱིར་རོ། །ཉེར་སྔོགས་ཐམས་ཅད་ཚོར་བ་བཏང་
སྙོམས་ཅན་དང་། དང་པོ་ལ་དག་པ་བ་དང་ཟག་མེད་གཉིས་ཀ་ཡོད་ཅིང་། གཞན་
རྣམས་དག་པ་བ་ཁོ་ན་ཡིན་ཏེ། མཛོད་དུ། དེ་དག་གིས་ནི་ཉེར་སྔོགས་བརྒྱད། །
དག་པ་བདེ་མིན་སྡུག་བསྔལ་མིན། །དང་པོ་འཕགས་པའང་ཁ་ཅིག་གསུངས། །
ཞེས་སོ། །སྦྱོར་བའི་མཐའི་འབྲས་བུ་ཡིད་ལ་བྱེད་པ་ནི་ཉོན་མོངས་པ་རྣམ་པ་དགུ་
པ་སྤངས་པའི་རྣམ་གྲོལ་ལམ་ཡིན་ཏེ། དེའི་ཚེ་བསམ་གཏན་གྱི་དངོས་གཞིའི་
སེམས་ཐོབ་བོ། །བསམ་གཏན་དང་པོ་ནས་སྲིད་རྩེའི་བར་ད་གོང་དུ་བཤད་པའི་
སེམས་བདུན་པོ་བསྒོམ་མོ། །གཉིས་པ་དངོས་གཞི་ལ་བཞིའི་དང་པོ་ནི། བསམ་
གཏན་བཞིའི་དངོས་གཞིའི་མཚན་ཉིད་ནི། བསམ་གཏན་དང་པོའི་དངོས་གཞི་ལ་
ཡན་ལག་ལྔ་སྟེ། རྟོག་པ་དང་དཔྱོད་པ་གཉེན་པོའི་ཡན་ལག་ཡིན་ཏེ། དེས་འདོད་
པ་ལ་འདུན་པ་དང་། གནོད་སེམས་སྤོང་བའི་ཕྱིར་རོ། །དབེན་པ་ལས་སྐྱེས་པའི་
དགའ་བ་དང༌། བདེ་བ་ཕན་ཡོན་གྱི་ཡན་ལག་ཡིན་ཏེ། དེས་ལུས་སེམས་སིམ་
པར་བྱེད་པའི་ཕྱིར་རོ། །སེམས་རྩེ་གཅིག་པ་གནས་ཀྱི་ཡན་ལག་ཡིན་ཏེ། དེ་ལ་
བརྟེན་ནས་གཉེན་པོ་དང་ཕན་ཡོན་གྱི་ཡན་ལག་དག་འཇུག་པའི་ཕྱིར་རོ། །བསམ་
གཏན་དང་པོའི་དངོས་གཞི་ཁྱད་པར་ཅན་ན་རྟོག་པ་མེད་ལ་དཔྱོད་པ་ཙམ་གྱི་ཏིང་
] -4 1



རས་བཏུས་བབ།
ངེ་འཛིན་ནོ། །བསམ་གཏན་གཉིས་པ་ནི་ཡན་ལག་བཞི་སྟེ། ནང་རབ་ཏུ་དང་བ་
གཉེན་པོའི་ཡན་ལག་ཡིན་ཏེ། དེས་རྟོག་དཔྱོད་ལ་འདོད་ཆགས་དང་བྲལ་བར་
བྱེད་པའི་ཕྱིར་རོ། །ཏིང་ངེ་འཛིན་ལས་སྐྱེས་པའི་དགའ་བ་དང་། བདེ་བ་ཕན་ཡོན་
གྱི་ཡན་ལག་གོ །ཏིང་ངེ་འཛིན་གནས་ཀྱི་ཡན་ལག་གོ །ནང་རབ་ཏུ་དང་བ་ནི་དྲན་
ཤེས་བཞིན་བཏང་སྙོམས་གསུམ་སྟེ། བསམ་གཏན་དང་པོར་རྟོག་དཔྱོད་ཀྱིས་བསྒྲུབས་
པས་རང་གི་ངེས་ཤེས་ལས་མི་ཕྱེད་པས་ཡན་ལག་ཏུ་མ་བཞག་ལ། གཉིས་པར་
རྟོག་དཔྱོད་སྤོང་བའི་བྱ་བ་བྱེད་པས་ཡན་ལག་ཏུ་བཞག་ལ། དགའ་བས་ཟིལ་
གྱིས་མནན་པས་རང་མིང་གིས་མ་སྨོས་པར་ནང་རབ་ཏུ་དང་བ་ཞེས་མིང་གཅིག་
ཏུ་བྱས་ནས་བསྟན་ནོ། །མཛོད་དུ། རབ་ཏུ་དང་བ་དད་པ་ཡིན། །ཅེས་པ་ལྟར་
བཤད་དོ། །བསམ་གཏན་གསུམ་པ་ནི་ཡན་ལག་ལྔ་སྟེ་བཏང་སྙོམས་དང་དྲན་པ་
དང་ཤེས་བཞིན་གསུམ་ནི་གཉེན་པོའི་ཡན་ལག་སྟེ། དགའ་བ་ལ་འདོད་ཆགས་
དང་བྲལ་བར་བྱེད་པའི་ཕྱིར་རོ། །དགའ་བ་མེད་པའི་བདེ་བ་ནི་ཕན་ཡོན་གྱི་ཡན་
ལག ཏིང་ངེ་འཛིན་ནི་གནས་ཀྱི་ཡན་ལག་གོ །འདིར་དགའ་བ་ལ་འདོད་ཆགས་
དང་བྲལ་བས་དྲན་ཤེས་བཞིན་བཏང་སྙོམས་གསུམ་རང་གི་མིང་གིས་སྨོས་སོ། །
བསམ་གཏན་དང་པོ་གཉིས་སུ་ཡིད་ཤེས་འཁོར་གྱི་ཚོར་བ་སིམ་པ་དེ་ཉིད་དགའ་
བ་རྣམས་ཀྱིས་ཡིད་ཤེས་འཁོར་དང་བཅས་པ་སིམ་པར་བྱེད་པས་དགའ་བ་ཞེས་
བྱ་ལ་ཏིང་ངེ་འཛིན་གྱིས་ལས་སུ་རུང་བར་བྱས་པས་ཁ་ནང་དུ་བལྟས་ཏེ་དབང་པོ་
གནས་དང་བཅས་པ་སིམ་པར་བྱེད་པས་བདེ་བ་ཞེས་བྱའོ། །བསམ་གཏན་གསུམ་
1
5



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པར་ཡིད་ཤེས་དགའ་བ་རྣམས་ཀྱིས་གཡོ་བར་བྱེད་པའི་ཆ་སྤངས་ཏེ་དབང་པོ་
གནས་དང་བཅས་པ་སིམ་པར་བྱེད་པའི་ཕྱིར། ཡིད་ཤེས་འཁོར་གྱི་ཚོར་བ་སིམ་
པ་དེ་ཉིད་ལ་དགའ་བ་མེད་པའི་བདེ་བ་ཞེས་བྱའོ། །བསམ་གཏན་བཞི་པ་ནི་ཡན་
ལག་བཞི་སྟེ། འདུ་བྱེད་བཏང་སྙོམས་དང་དྲན་པ་ཡོངས་སུ་དག་པ་གཉེན་པོའི་
ཡན་ལག་ཡིན་ཏེ། དེ་དག་གི་བདེ་བ་ལས་འདོད་ཆགས་དང་བྲལ་བར་བྱེད་པའི་
ཕྱིར་རོ། །ལྷུན་གྱིས་གྲུབ་པའི་ཚོར་བ་བཏང་སྙོམས་ནི་ཕན་ཡོན་གྱི་ཡན་ལག་
ཡིན་ལ། ཡོངས་སུ་དག་པའི་ཏིང་ངེ་འཛིན་ནི་གནས་ཀྱི་ཡན་ལག་གོ། དྲན་པ་དང་
བཏང་སྙོམས་གཉིས་བསམ་གཏན་གྱི་བདེ་བ་ལ་འདོད་ཆགས་དང་མ་བྲལ་བས་
ཡོངས་སུ་དག་པ་ཞེས་མི་བྱ་ལ། བཞི་པར་བདེ་བ་ལ་སོགས་པ་བསམ་གཏན་གྱི་
སྐྱོན་བརྒྱད་ལས་གྲོལ་བའི་ཕྱིར་ཡོངས་སུ་དག་པ་ཞེས་སྨོས་སོ། །སྐྱོན་བརྒྱད་ནི།
རྟོག་དཔྱོད་དང༌། དབུགས་འབྱུང་རྔུབ་དང་། བདེ་སྡུག་ཡིད་བདེ། ཡིད་མི་བདེ་
རྣམས་ཡིན་ཏེ། ཇི་སྐད་དུ། རྟོག་དང་དཔྱོད་དང་དབུགས་དག་དང་། །བདེ་བ་ལ་
སོགས་བཞི་ཡིན་ནོ། །ཞེས་སོ། །གཉིས་པ་གཟུགས་མེད་ཀྱི་སྦྱོར་བ་དང་དངོས་
གཞི་ནི། གཟུགས་མེད་བཞི་ཀ་ཡང་ས་འོག་མ་རྣམས་ཚེ་ཐུང་བ་སོགས་ཀྱིས་མ་ཞི་
ཞིང་ཀུན་ཏུ་རྨོངས་པ་དང་། ས་གོང་མ་རྣམས་དེ་ལས་བཟློག་པས་ཞི་ཞིང་གྱ་ནོམ་
པ་ཞེས་པའི་རྣམ་པས་མཚན་ཉིད་རབ་ཏུ་རིག་པ་སོགས་ཡིད་ལ་བྱེད་པ་བདུན་
གྱིས་བསྒོམ་མོ། །དེ་ལ་ནམ་མཁའ་མཐའ་ཡས་སྐྱེ་མཆེད་ནི། སྦྱོར་བའི་དུས་སུ་
གཟུགས་དང་ཐོགས་པའི་འདུ་ཤེས་རྣམས་བཤིག་སྟེ། ནམ་མཁའ་མཐའ་ཡས་སོ་



ལུང་ཀུན་ལས་བཏུས་པ།
སྙམ་དུ་ཡིད་ལ་བྱེད་ཅིང་། དངོས་གཞིའི་དུས་སུ་གཟུགས་ལ་འདོད་ཆགས་དང་
བྲལ་ཏེ། རང་སའི་མིང་བཞིའི་ཕུང་པོ་ཙམ་ལ་དམིགས་པའི་ཏིང་ངེ་འཛིན་ནོ། །
ཅི་ཡང་མེད་པའི་སྐྱེ་མཆེད་ནི། ཞི་བར་གནས་པའོ། །རྣམ་ཤེས་མཐའ་ཡས་སྐྱེ་
མཆེད་ནི། སྦྱོར་བའི་དུས་སུ་ནམ་མཁའ་མཐའ་ཡས་སོ་སྙམ་པའི་རྣམ་ཤེས་དེ་ཡང་
མཐའ་ཡས་སོ་སྙམ་དུ་ཡིད་ལ་བྱེད་ཅིང་། དངོས་གཞིའི་དུས་སུ་ནམ་མཁའ་ལ་འདོད་
ཆགས་དང་བྲལ་ཏེ། རང་སའི་མིང་བཞིའི་ཕུང་པོ་ཙམ་ལ་དམིགས་པའི་ཏིང་ངེ་
འཛིན་ནོ། །ཅི་ཡང་མེད་པའི་སྐྱེ་མཆེད་ནི། ཆོས་ཀུན་ཅི་ཡང་མེད་དོ་སྙམ་དུ་སྦྱོར་
བའི་དུས་སུ་ཡིད་ལ་བྱེད་ཅིང་། དངོས་གཞིའི་དུས་སུ་རྣམ་ཤེས་ལས་ཀྱང་འདོད་
ཆགས་དང་བྲལ་ནས། རང་སའི་མིང་བཞིའི་ཕུང་པོ་ཙམ་ལ་དམིགས་པའི་ཏིང་ངེ་
འཛིན། འདུ་ཤེས་མེད་འདུ་ཤེས་མེད་མིན་གྱི་སྐྱེ་མཆེད་ནི། སྦྱོར་བའི་དུས་སུ་འདུ་
ཤེས་ནི་ནད་དང་འབྲས་དང་ཟུག་རྔུའོ་སྙམ་དུ་ཡིད་ལ་བྱེད་པས་འདུ་ཤེས་རགས་
པ་མེད་ཅིང་། འདུ་ཤེས་མེད་པ་ནི་ཀུན་ཏུ་རྨོངས་པའོ་སྙམ་དུ་ཡིད་ལ་བྱེད་པས་འདུ་
ཤེས་ཕྲ་བ་མེད་པ་ཡང་མ་ཡིན་ལ། དངོས་གཞིའི་དུས་སུ་ཅི་ཡང་ལས་འདོད་ཆགས་
དང་བྲལ་ཏེ། རང་སའི་མིང་བཞིའི་ཕུང་པོ་ཙམ་ལ་དམིགས་པའི་ཏིང་ངེ་འཛིན་ཞི་
བར་གནས་པའོ། །གཟུགས་མེད་རྣམས་ནི་ཚོར་བ་བཏང་སྙོམས་ཁོ་ན་ཡིན་ནོ། །
བསམ་གཏན་དང་གཟུགས་མེད་པ་འདི་དག་ལ། རང་སའི་ཉོན་མོངས་པས་དབེན་
པ་འཇིག་རྟེན་པའི་དགེ་བ་རྩེ་གཅིག་པ་དག་པ་བ་དང་། རང་སའི་ཉོན་མོངས་པས་
བསླད་པའི་རྩེ་གཅིག་པའི་ཉོན་མོངས་པ་ཅན་གཉིས་གཉིས་ཡོད་དོ། །དང་པོ་ལ་
] -+



གངས་ཅན་རིག་བཅུད་ལས། རྗེ་བཙུན་རེད་མ་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ནི༑ ཆ་མཐུན་བཞི་སྟེ། ཉམས་པ་ཆ་མཐུན་ནི། རང་སའི་ཉོན་མོངས་སྐྱེ་བ་དང་
རྗེས་སུ་མཐུན་པའི་བསམ་གཏན་ནོ། །གནས་པ་ཆ་མཐུན་ནི། ཉམས་པར་ཡང་མི་
འགྱུར་ཞིང་། གོང་མར་ཁྱད་པར་དུ་ཡང་མི་འགྱུར་བའི་བསམ་གཏན་ནོ། ཁྱད་
པར་ཆ་མཐུན་ནི། ས་གོང་མའི་ཏིང་ངེ་འཛིན་སྐྱེ་བ་དང་རྗེས་སུ་མཐུན་པའི་བསམ་
གཏན་ནོ། །ངེས་འབྱེད་ཆ་མཐུན་ནི་ཟག་མེད་སྐྱེ་བ་དང་རྗེས་སུ་མཐུན་པའི་བསམ་
གཏན་ནོ། །དེ་སྐད་དུ་ཡང་། དག་པ་ཉམས་པ་ཆ་མཐུན་སོགས། །རྣམ་བཞི་དེ་ནི་
གོ་རིམ་བཞིན། །ཉོན་མོངས་སྐྱེ་དང་རང་ས་དང་། །གོང་དང་ཟག་མེད་རྗེས་མཐུན་
པའོ། །ཞེས་བཤད་པ་ལྟར་རོ། །སྲིད་རྩེ་ལ་ནི་ཁྱད་པར་ཆ་མཐུན་མེད་དེ། དེ་ལས་
གོང་ན་ས་གཞན་མེད་པའི་ཕྱིར་རོ། །ཉོན་མོངས་པ་ཅན་ཡང་རྣམ་པ་བཞི་སྟེ། ལྟ་
བ་ཤས་ཆེ་བ་ནི། ལྟ་བར་གྱུར་པ་དྲུག་ཅུ་རྩ་གཉིས་ལས། གང་ཡང་རུང་བ་དང་
མཚུངས་པར་ལྡན་པའི་བསམ་གཏན་ནོ། །སྲེད་པ་ཤས་ཆེ་བ་ནི། བསམ་གཏན་གྱི་
བདེ་བ་རོ་མྱོང་བའི་འདོད་ཆགས་དང་མཚུངས་པར་ལྡན་པའི་བསམ་གཏན་ནོ། ། ང་
རྒྱལ་ཤས་ཆེ་བ་ནི། ཏིང་ངེ་འཛིན་གྱིས་ཁེངས་པའི་ང་རྒྱལ་དང་མཚུངས་པར་ལྡན་
པའི་བསམ་གཏན་ནོ། །ཐེ་ཚོམ་ཤས་ཆེ་བའི་བསམ་གཏན་ནི། རང་གིས་ཐོབ་པའི་
ཏིང་ངེ་འཛིན་འདི་ཉིད་ཐར་པའི་ལམ་ཡིན་ནམ། འོན་ཏེ་མ་ཡིན་ཞེས་ཡིད་གཉིས་
དང་མཚུངས་པར་ལྡན་པའི་བསམ་གཏན་ནོ། །གཟུགས་མེད་རྣམས་ལ་དེ་བཞིན་
དུ་ཤེས་པར་བྱའོ། །ཡང་དེ་དག་ལས། རྒྱུ་སྙོམས་འཇུག་གི་བསམ་གཏན་དང་
གཟུགས་མེད། འབྲས་བུ་སྐྱེ་བའི་བསམ་གཏན་དང་གཟུགས་མེད་གཉིས་གཉིས་
： 1



ལུང་ཀུན་ལས་བཏུས་པ།
ཡོད་དོ། །དང་པོ་ནི། སྐྱེ་བའི་བསམ་གཏན་དང་གཟུགས་མེད་འཕེན་པར་བྱེད
པའི་དོན་རྩེ་གཅིག་པ་མཚུངས་ལྡན་དང་བཅས་པའོ། །གཉིས་པ་ནི་རྒྱུ་སྙོམས་འཇུག་
གིས་འཕངས་པའི་རྣམ་སྨིན་དང་། རྒྱུ་མཐུན་གྱི་འབྲས་བུས་བསྡུས་པའི་བསམ་གཏན་
དང་གཟུགས་མེད་དོ། །གསུམ་པ་དེ་དག་དང་པོར་གང་དུ་བསྐྱེད་དཔྱད་པ་ནི། རྒྱུ་
སྙོམས་འཇུག་གི་བསམ་གཏན་དང་གཟུགས་མེད་ནི་མི་ལ་སོགས་པ་ས་འོག་མའི་
ནང་དུ་སྐྱེས་ཏེ། རང་ས་དང་ས་གོང་མར་དེ་དག་སྐྱེ་བ་མེད་པའི་ཕྱིར་རོ། །དེའི་རྒྱུ་
མཚན་ཡང་། ས་གོང་མས་ས་འོག་མ་རྣམས་དོན་དུ་གཉེར་བ་མེད་པའི་ཕྱིར་དང་
རང་ས་ལ་ཡང་ཞི་རགས་ཀྱི་རྣམ་པར་ལྟ་བ་མེད་པའི་ཕྱིར་རོ། །འབྲས་བུ་སྐྱེ་བའི་
བསམ་གཏན་དང་གཟུགས་མེད་ནི། གཟུགས་དང་གཟུགས་མེད་པའི་ལྷར་སྐྱེས་
ནས་གནས་པ་ཡིན་ནོ། །བཞི་པ་འདས་ལམ་གྱི་རྟེན་གང་ཡིན་དཔྱད་པ་ནི། བསམ་
གཏན་དང་པོའི་དངོས་གཞི་ཙམ་དང༌། དང་པོའི་ཉེར་སྡོགས་དང་། དངོས་གཞི་
ཁྱད་པར་ཅན་དང༌། དེའི་གོང་མ་བསམ་གཏན་གཉིས་པ་གསུམ་པ་བཞི་པ་སྟེ་
གསུམ་དང་བཅས་པ་ནི་བསམ་གཏན་ས་དྲུག་ཅེས་བྱ་ལ། དེ་དག་དང་སྲིད་རྩེ་ལས་
གཞན་པའི་གཟུགས་མེད་དང་པོ་གསུམ་སྟེ། དགུ་པོ་རྣམས་ནི་འདུ་ཤེས་ཀྱི་རྒྱུ་བ་
གསལ་བའི་ཏིང་ངེ་འཛིན་ཡིན་པའི་ཕྱིར་རོ། །མཐོང་བའི་ལམ་དང་འཇིག་རྟེན་ལས་
འདས་པའི་སྒོམ་ལམ་གྱི་རྟེན་དུ་བཤད་དོ། །བསམ་གཏན་དང་གཟུགས་མེད་དེ་དག་
འཁོར་བའི་ལམ་གྱིས་བསྡུས་པ་རྣམས་ནི། འཇིག་རྟེན་པའི་ལམ་ཞེས་བྱའོ། །
གཉིས་པ་འཇིག་རྟེན་ལས་འདས་པའི་ལམ་ལ། ལམ་གྱི་ངོ་བོ། དམིགས་
༑ -4.j



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡུལ་བདེན་བཞི་བཤད་པ་གཉིས་ཀྱི་དང་པོ་ནི། སྔར་འཁོར་བར་ནམ་ཡང་འདྲིས་
མ་མྱོང་བས་ན། འཇིག་རྟེན་ལས་འདས་པའི་ལམ་སྟེ། དེ་ནི་སྡུག་བསྔལ་ལ་སོགས་
པ་འཕགས་པའི་བདེན་པ་བཞིའི་དེ་ཁོ་ན་ཉིད་མཐོང་བས་ཐོབ་བོ། །གཉིས་པ་
སྤྱིར་བཤད་པ་དང་སོ་སོར་བཤད་པ་གཉིས་ཀྱི་དང་པོ་ནི། སྡུག་བསྔལ་ལ་སོགས་
པ་འདི་དག་འཕགས་པ་རྣམས་ཀྱིས་སྡུག་བསྔལ་ལ་སོགས་པར་གཟིགས་པ་དེའི་
ཕྱིར་འཕགས་པའི་བདེན་པ་ཞེས་བྱའི་བྱིས་པ་རྣམས་ཀྱི་ནི་མ་ཡིན་ཏེ། སྡུག་བསྔལ་
ལ་བདེན་པ་སོགས་སུ་ཕྱིན་ཅི་ལོག་པའི་ཕྱིར་རོ། །ཅི་སྐད་དུ། མདོ་ལས། ལག་
མཐིལ་པུ་ཉག་གཅིག་འདུག་པ། །མི་རྣམས་ཀྱིས་ནི་མི་རྟོགས་ལ། །དེ་ཉིད་མིག་
ཏུ་སོང་བ་ན། །མི་བདེ་བ་དང་གནོད་བསྐྱེད་ལྟར། །བྱིས་པ་ལག་མཐིལ་འདྲ་བ་
ཡིས། །འདུ་བྱེད་སྡུག་བསྔལ་སྤུ་མི་རྟོགས། །འཕགས་པ་མིག་དང་འདྲ་བ་ཡི། །
དེ་ཡིས་ཤིན་ཏུ་ཡིད་ཀྱང་ཕྱུང༌། །ཞེས་གསུངས་པ་ལྟར་རོ། །ཅིའི་ཕྱིར་བདེན་པ་
བཞི་པོ་འདི་ཉིད་དུ་ངེས་ཞེ་ན། ཐར་པ་འདོད་པ་རྣམས་ཀྱི་སྤང་བྱ་དང༌། བླང་བར་
བྱ་བ་འདི་ཙམ་དུ་ཟད་པའི་ཕྱིར་ཏེ། སྤང་བྱ་ཀུན་ནས་ཉོན་མོངས་པའི་ཕྱོགས་ཀྱི་
རྒྱུ་དང་འབྲས་བུ་མ་ལུས་པ་ནི། སྡུག་བསྔལ་དང་ཀུན་འབྱུང་གིས་བསྡུས་ལ། བླང་
བྱ་རྣམ་པར་བྱང་བའི་ཕྱོགས་ཀྱི་རྒྱུ་དང་འབྲས་བུ་མ་ལུས་པ་ནི། འགོག་པ་དང་
ལམ་གྱིས་བསྡུས་པའི་ཕྱིར་རོ། །ཅིའི་ཕྱིར་བདེན་པ་བཞི་གོ་རིམ་ངེས་པ་ཡིན་ཞེ་ན།
མངོན་པར་རྟོགས་པའི་རིམ་པ་དང་མཐུན་པར་རྣམ་པར་བཞག་སྟེ། ཇི་སྐད་དུ།
བདེན་པ་ཇི་ལྟར་མངོན་རྟོགས་རིམ། །ཞེས་པ་ལྟར་རོ། །དེ་ཡང་འདི་ལྟར། དཔེར་ན།
1{ }



ལུང་ཀུན་ལས་བཏུས་པ། །
སྨན་པས་ནད་གསོ་བ་ན། ཐོག་མར་ནད་ཀྱི་རང་བཞིན་ཤེས་པར་བྱ་བ་ཡིན་ཏེ།
དེའི་འོག་ཏུ་ནད་ཀྱི་རྒྱུ་བརྟགས་ནས་དེ་སྤང་བར་བྱ་བ་ཡིན་ནོ། །དེ་ནས་ནད་དང་
བྲལ་བའི་བདེ་བར་གནས་པ་ནི་ཐོབ་པར་བྱ་བ་ཡིན་ནོ། །དེའི་ཐབས་སུ་སྨན་ནི་
བསྟེན་པར་བྱ་བ་ཡིན་པ་ལྟར། ཐར་པ་འདོད་པ་རྣམས་ཀྱིས་ཀྱང་སྡུག་བསྔལ་གྱི་
བདེན་པ་ནི་ཤེས་པར་བྱ་བ་ཡིན་ཞིང་། དེའི་རྒྱུ་ཀུན་འབྱུང་གི་བདེན་བ་ནི་སྤང་བར་
བྱ་བ་དང་། སྡུག་བསྔལ་འགོག་པ་ནི་ཐོབ་པར་བྱ་བ་དང་། དེའི་ཐབས་ལམ་ནི་
བསྟེན་པར་བྱ་བ་ཡིན་ནོ། །དེའི་ཕྱིར་ཐོག་མར་བདེན་པ་བཞི་པོ་ཇི་སྐད་བཤད་
པའི་ཚུལ་དུ་ཤེས་བྱ་ལ་སོགས་པར་ཐོས་བསམ་གྱིས་ཡོངས་སུ་དཔྱོད་ལ། དེའི་
འོག་ཏུ་བསྒོམས་པས་ཉམས་སུ་བླངས་པས་ཐོས་བསམ་གྱིས་རྣམ་པར་དཔྱོད་པ་
རིམ་པ་ཇི་ལྟ་བ་བཞིན་དུ་མངོན་པར་རྟོགས་པ་སྐྱེ་བར་འགྱུར་རོ། །གཉིས་པ་ལ་
བཞི་ལས་དང་པོ་སྡུག་བསྔལ་གྱི་བདེན་པ་ལ་མཚན་གཞི་དང༌། མཚན་ཉིད་གཉིས་
ཀྱི་དང་པོ་ནི། སྡུག་བསྔལ་གྱི་བདེན་པ་ནི་མདོར་བསྡུ་ན། སྡུག་བསྔལ་གསུམ་དང་
ཕྱེ་ན་སྡུག་བསྔལ་རྣམ་པ་བརྒྱད་ཡིན་ནོ། །དེ་ལ་སྡུག་བསྔལ་གསུམ་ནི་སྡུག་བསྔལ་
གྱི་ནི་སྡུག་བསྔལ་དང་ཞེས་སོགས་ཏེ། དང་པོ་སྡུག་བསྔལ་གྱི་སྡུག་བསྔལ་ནི་འཁོར་
བའི་གདུང་བ་སྟེ། ཚོར་བ་སྡུག་བསྔལ་གནས་དང་བཅས་པ་ཐམས་ཅད་དེ། རང་
གི་མཚན་ཉིད་ཀྱིས་བསྡུས་པའི་ཕྱིར་རོ། །གཉིས་པ་འགྱུར་བའི་སྡུག་བསྔལ་ནི་ཟག་
བཅས་ཀྱི་ཚོར་བ་བདེ་བ་གནས་དང་བཅས་པ་ཐམས་ཅད་དེ། ཉམས་ན་གདུང་བ་
བསྐྱེད་པའི་ཕྱིར་རོ། །གསུམ་པ་འདུ་བྱེད་ཀྱི་སྡུག་བསྔལ་ནི་འདུས་བྱས་ཐམས་
51



ནང
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཅད་དོ། །ཞེས་པ་རྩིངས་ཏེ་ཟག་མེད་འདུས་བྱས་རྣམས་འདུ་བྱེད་ཀྱི་སྡུག་བསྔལ་
དུ་མི་རིགས་པའི་ཕྱིར་རོ། །ཟག་བཅས་ཀྱི་ཚོར་བ་བཏང་སྙོམས་གནས་དང་བཅས་
པ་སྟེ། སྡུག་བསྔལ་གཞན་གཉིས་ཀྱི་ས་བོན་དང་ལྡན་པས་བཏང་སྙོམས་འཁོར་
མོ་ཡུག་ཏུ་མི་གནས་པའི་ཕྱིར་དང༌། གཅིག་ཏུ་གྲུབ་པ་དང་བདེ་བ་མ་ཡིན་པའི་
ཕྱིར་རོ། །བྱེ་བྲག་ཏུ་སྨྲ་བ་དག་སངས་རྒྱས་ཀྱི་གཟུགས་སྐུ་ཡང་ཟག་བཅས་འདུ་
བྱེད་ཀྱི་ཕུང་པོ་འདུས་པས་སྡུག་བསྔལ་གྱི་བདེན་པ་ཡིན་ལ། དེ་མཚུངས་ལྡན་གྱི་
ཟག་བཅས་མ་ཡིན་ཡང་དམིགས་པའི་སྒོ་ནས་ཟག་པ་རྒྱས་པར་འགྱུར་བ་ཡིན་
པས་ཟག་བཅས་ཡིན་ཏེ་ཞེས་འདོད་ལ། ཐེག་ཆེན་ལ་གཟུགས་སྐུ་གཉིས་ཡེ་ཤེས་
ཀྱི་བདག་པོའི་རྐྱེན་ལས་བྱུང་བའི་གདུལ་བྱའི་དག་སྣང་ཡིན་པའི་ཕྱིར་དང༌། བསོད་
ནམས་ཀྱི་རྣམ་སྨིན་གྱི་འབྲས་བུ་ཡིན་པའི་ཕྱིར་ཟག་མེད་དུ་འདོད་དོ། །སྣོད་བཅུད་
ཀུན་འདུ་བྱེད་ཀྱི་སྡུག་བསྔལ་ཡིན་ཏེ། ཟག་པ་དང་བཅས་པ་ཡིན་པའི་ཕྱིར་རོ། །
ཡང་ཕྲད་པའི་སྡུག་བསྔལ་བ་ནི་དགྲ་ལ་སོགས་པ་ཡིད་དུ་མི་འོང་བའི་ཡུལ་དང་
ཕྲད་པའོ། །བྲལ་བའི་སྡུག་བསྔལ་བ་ནི་བུ་སྡུག་པ་དང་བྲལ་བ་སོགས་ཡིད་དུ་འོང་
བའི་ཡུལ་དང་བྲལ་བའོ། །འགྱུར་བའི་སྡུག་བསྔལ་བ་ནི་སྔར་བཞིན་ཏེ། ཕྱུག་པོ་
དབུལ་པོར་འགྱུར་བ་ལ་སོགས་པའོ། །རེ་བ་འབྲས་བུ་མེད་པའི་སྡུག་བསྔལ་བ་ནི།
འདོད་བྱའི་དངོས་པོ་བཙལ་ཏེ་མ་རྙེད་པའོ། །སྐྱེ་བའི་སྡུག་བསྔལ་བ་ནི། མངལ་དུ་
དོག་པ་ལ་སོགས་སྡུག་བསྔལ་འབྱུང་བའི་ཕྱིར་རོ། །རྒ་བ་སྡུག་བསྔལ་བ་ནི། ན་
ཚོད་འགྱུར་བས་སྡུག་བསྔལ་བསྐྱེད་པའི་ཕྱིར་རོ། །ན་བ་སྡུག་བསྔལ་བ་ནི་ཁམས་



ལུང་ཀར་ལས་བཏུས་པ།།
མ་སྙོམས་པས་སྡུག་བསྔལ་བའི་ཕྱིར་རོ། །འཆི་བ་སྡུག་བསྔལ་བ་ནི་སྲོག་འགྱུར་
བས་སྡུག་བསྔལ་བའི་ཕྱིར་རོ། །མདོར་ན་ཉེ་བར་ལེན་པའི་ཕུང་པོ་ལྔ་སྡུག་བསྔལ་
བ་ནི། གནས་ངན་ལེན་སྡུག་བསྔལ་བའི་ཕྱིར་རོ། །དེ་དག་ནི་སྡུག་བསྔལ་རྣམ་པ་
བརྒྱད་ཅེས་བྱའོ། །དེ་ལ་ཕྲད་པ་དང་། སྐྱེ་བ་དང་། ན་བ་དང་། ན་བ་དང༌། འཆི་
བ་སྡུག་བསྔལ་བ་རྣམས་ནི་སྡུག་བསྔལ་གྱི་སྡུག་བསྔལ་གྱིས་བསྡུས་སོ། །བྲལ་བ་
དང་རེ་བ་འབྲས་བུ་མེད་པ་སྡུག་བསྔལ་བ་རྣམས་ནི་འགྱུར་བའི་སྡུག་བསྔལ་གྱིས་
བསྡུས་སོ། །མདོར་ན་ཉེ་བར་ལེན་པའི་ཕུང་པོ་ལྔ་སྡུག་བསྔལ་བ་ནི་འདུ་བྱེད་ཀྱི་
སྡུག་བསྔལ་གྱིས་བསྡུས་སོ། །གཉིས་པ་ནི། སྡུག་བསྔལ་གྱི་བདེན་པ་ལ་བྱིས་པ་
རྣམས་ཕྱིན་ཅི་ལོག་བཞིར་མངོན་པར་ཞེན་པས་དེའི་གཉེན་པོར་མཚན་ཉིད་བཞི་སྟེ།
རྟག་པའི་གཉེན་པོར་སྡིག་པ་དང་། བདེ་བ་དང་གཙང་བར་འཛིན་པའི་གཉེན་པོར་
སྡུག་བསྔལ་བ་དང་། བདག་ཏུ་འཛིན་པ་ནི་གཉིས་ཏེ། ཕུང་པོའི་ངོ་བོ་ལ་བདག་ཏུ་
འཛིན་པ་དང་། དོན་གཞན་པའི་བདག་ཏུ་འཛིན་པའོ། །དེ་ལ་དང་པོའི་གཉེན་
པོར་བདག་མེད་པ་དང༌། གཉིས་པའི་གཉེན་པོར་སྟོང་པའོ། །དེ་ལ་སྐད་ཅིག་པར་
མི་སྡོད་ཅིང་རྒྱུན་གྱིས་འགྱུར་བའི་ཕྱིར་མི་རྟག་པའོ། །ལུས་སེམས་ཡོངས་སུ་གདུང་
བའི་ཕྱིར་སྡུག་བསྔལ་ལོ། །རིགས་པས་དཔྱད་ན་ཕུང་པོ་ལས་དོན་གཞན་པའི་བྱེད་
པ་པོ་དང་། ཟ་བ་པོའི་བདག་མེད་པའི་ཕྱིར་ཐམས་ཅད་སྟོང་པའོ། །མི་རྟག་པ་དང་།
དུ་མའི་ཕྱིར་ཕུང་པོ་རྣམས་རྟག་པ་དང་གཅིག་པུའི་བདག་ཏུ་མེད་པའོ། །གཉིས་པ་
ཀུན་འབྱུང་ལ། མཚན་གཞི་དང་། མཚན་ཉིད་གཉིས་ཀྱི། དང་པོ་ལ་མདོར་བསྟན་
153



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པ་ནི། ཀུན་འབྱུང་ནི་འཁོར་བའི་རྒྱུ་ཡིན་ཏེ། འཁོར་བའི་སྡུག་བསྔལ་ཀུན་འབྱུང་
བའི་ཕྱིར་ཀུན་འབྱུང་ཞེས་བྱའོ། །དབྱེ་ན་ཟག་བཅས་ཀྱི་ལས་དང་ཉོན་མོངས་པ་
གཉིས་སོ། །གཉིས་པ་རྒྱས་བཤད་ལ་གཉིས་ཀྱི། དང་པོ། ལས་ཀྱི་ཟག་བཅས་
དགེ་བ་དང་མི་དགེ་བ་རྣམ་པ་གཉིས་ཏེ། སྔར་ལེའུ་གསུམ་པར་རྒྱས་པར་བཤད་
ཟིན་ཏོ། །གཉིས་པ་ཉོན་མོངས་པའི་ཀུན་འབྱུང་རྒྱས་པར་བཤད་པ་ལ་གཉིས་ཀྱི་
སྤྱིར་བཤད་པ་ནི། ཉོན་མོངས་པ་དེ་དག་ལ་རྩ་བའི་དབྱེ་བ་འདོད་ཆགས་ནས་ལྟ་
བའི་བར་དྲུག་སྟེ། བཟའ་བྱ་བདེ་སྡུག་བཏང་སྙོམས་གསུམ་ལ་ལོག་པར་ཞུགས་
པས་གོ་རིམ་བཞིན་དུ་འདོད་ཆགས་དང་ཞེ་སྡང་དང་གཏི་མུག་གསུམ་ཡིན་ལ། ཟ་
བ་པོ་སེམས་ཅན་ལ་ལོག་པར་ཞུགས་པ་ང་རྒྱལ་དང༌། ཕྱིན་ཅི་མ་ལོག་པར་ངེས་
པ་ལ་ལོག་པར་གྲུབ་པ་ལྟ་བ་དང་། ཐེ་ཚོམ་སྟེ། ལོག་པར་ངེས་པ་དང་མ་ངེས་
པའི་དབང་དུ་བྱས་ནས། དེའི་ཕྱིར་ཉོན་མོངས་དྲུག་ཡིན་ནོ། །དེ་ལ་ཉོན་མོངས་པ་
རྣམས་ཀྱི་ཕྲ་རྒྱས་ཏེ་བག་ལ་ཉལ་གཉེན་པོས་མ་སྤངས་པ་རྒྱུའི་རྐྱེན་དང༌། སྡུག་མི་
སྡུག་སོགས་ཀྱི་ཡུལ་ཉེ་བ་དམིགས་པའི་རྐྱེན་དང་། གཙང་བདེ་སོགས་ཚུལ་བཞིན་
མ་ཡིན་པ་ཡིད་ལ་བྱེད་པ་བདག་པོའི་རྐྱེན་ཏེ། དེ་དག་ནི་ཉོན་མོངས་རྣམས་སྐྱེ་བའི་
རྒྱུ་ཚང་བ་ཡིན་ནོ། །ཉོན་མོངས་པ་དྲུག་པོ་དེ་དག་ལས་ལྟ་བ་ལ་ལྔར་དབྱེ་བས་
ཉོན་མོངས་པ་བཅུར་འགྱུར་རོ། །ལྟ་བ་ལ་དབྱེ་ན། ང་རྒྱལ་ལ་ཡང་བདུན་དུ་དབྱེ་
བར་རིགས་སོ་ཞེ་ན། ལྟ་བ་དག་ནི་ཉེས་དམིགས་ཆེ་བའི་ཕྱིར་ལྔར་ཕྱེ་སྟེ། འབད་
སྟེ་སྤང་བར་བྱ་བའི་ཕྱིར་དུའོ། །ཉོན་མོངས་པ་འདི་དག་ཁམས་གང་ན་དུ་ཞིག་
13-1



ལུང་ཀུན་ལས་བཏུས་པ།
ཡོད་ཅེ་ན། ཁོང་ཁྲོ་ནི་འདོད་ཁམས་ཁོ་ན་ན་ཡོད་ཀྱི་ཁམས་གོང་མ་ན་མེད་དེ།
ཀུན་ནས་མནར་སེམས་ཀྱི་དམིགས་པ་དགུ་མེད་པའི་ཕྱིར་རོ། །ཀུན་ནས་མནར་
སེམས་ཀྱི་དམིགས་པ་དགུ་ནི། འདིས་བདག་ལ་གནོད་པ་བྱས་སོ། །བྱེད་དོ། །
བྱེད་པར་འགྱུར་རོ། །བདག་གི་དགྲ་ལ་ཕན་བཏགས་སོ། །འདོག་གོ །འདོགས་
པར་འགྱུར་རོ། །བདག་གི་གཉེན་ལ་གནོད་པ་བྱས་སོ། །བྱེད་དོ། །བྱེད་པར་
འགྱུར་རོ་ཞེས་པའོ། །གཉིས་པ་སོ་སོར་བཤད་པ་ལ་གསུམ་གྱི་དང་པོ། མཐོར་
སྤང་བཤད་པ་ནི། འདོད་པའི་ཁམས་ན་བདེན་པ་བཞི་པོ་མཐོང་བ་ཙམ་གྱིས་སྤང་
བར་བྱ་བའི་ཉོན་མོངས་པ་བཅུ་ཕྲག་བཞི་སྟེ་སྡུག་བསྔལ་མཐོང་བས་སྤང་བར་བྱ་
བའི་ཉོན་མོངས་པ་འདོད་ཆགས་ལ་སོགས་པ་བཅུ་དང༌། དེ་བཞིན་དུ་ལམ་མཐོང་
བས་སྤང་བར་བྱ་བ་བཅུའི་བར་རོ། །ཁམས་གོང་མ་གཉིས་ན་བདེན་པ་བཞི་པོ་རེ་
རེ་ལ་ཁོང་ཁྲོ་བོར་བས་དགུ་དགུ་སྟེ། དགུ་ཕྲག་བཞི་ཡིན་ལ། བསྡོམས་པས་སུམ་
ཅུ་རྩ་དྲུག་པ་ཕྱག་གཉིས་སོ། །ཀུན་བསྡོམས་ན་ཁམས་གསུམ་ན་མཐོང་སྤང་གི་
ཉོན་མོངས་བརྒྱ་རྩ་བཅུ་གཉིས་ཡོད་དོ། །དེ་ལ་འཇིག་ལྟ་དང་མཐར་ལྟ་ཀུན་
བཏགས་ཀྱི་ཆ་དང་། ལྟ་བ་ཕྱི་མ་གསུམ་པོ་རིལ་དང༌། ཐེ་ཚོམ་དང༌། ལྟ་བ་དེ་དག་
ལ་ལོག་པར་ཞུགས་པའི་འདོད་ཆགས་ཁོང་ཁྲོ་ང་རྒྱལ་མ་རིག་པ་རྣམས་མཐོང་
སྤང་ཡིན་ནོ། །གཉིས་པ་སྒོམ་སྤང་བཤད་པ་ནི། ཡུལ་ལ་ལོག་པར་ཞུགས་པའི་
འདོད་ཆགས་ལ་སོགས་པ་བཞི་དང༌། ལྷན་ཅིག་སྐྱེས་པའི་འཇིག་ལྟ་དང་མཐར་
ལྟ་དང་། འདོད་པ་ན་སྒོམ་སྤང་གི་ཉོན་མོངས་པ་དྲུག་ཡོད་ལ། ཁམས་གོང་མ་
155



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཉིས་ན་ཁོང་ཁྲོ་མ་གཏོགས་པ་ལྔ་ལྔ་སྟེ། མདོར་བསྡུ་ན་ཁམས་གསུམ་ན་སྒོམ་
སྤང་གི་ཉོན་མོངས་པ་བཅུ་དྲུག་ཡིན་ལ། དེ་དག་ཀྱང་ས་དང་རྣམ་པས་ཕྱེ་ན། ས་
དགུ་པོ་རེ་རེ་ཡང་ཆེ་འབྲིང་ཆུང་ངུའི་དབྱེ་བས་དགུ་དགུར་འགྱུར་བས་བཞི་བརྒྱ་
བཅུ་བཞི་ཡོད་དོ། །གསུམ་པ་ཐུན་མོང་བ་ངོས་བཟུང་བ་སྤོང་ཚུལ་ནི། དེ་ལ་མཐོང་
སྤང་རྣམས་ནི་བཤེན་གཉེན་ངན་པ་ལ་ཆོས་ལོག་ཉན་པ་ལ་སོགས་པ་ལས་བྱུང་
བས་ཀུན་བཏགས་ཞེས་བྱ་སྟེ། དཔེར་ན་མུ་སྟེགས་པའི་བདག་དང་གཙོ་བོ་སོགས་
སུ་སྒྲོ་འདོགས་པ་ལྟ་བུའོ། །མཐོང་སྤང་རྣམས་ནི་སྤང་སླ་བས་ས་དང་རྣམ་པའི་བྱེ་
བྲག་སྒོམ་སྤང་གི་ཉོན་མོངས་པ་རྣམས་ཐོག་མ་མེད་པ་ནས་གོམས་པའི་དབང་
གིས་སེམས་ཅན་ཀུན་ལ་རྗེས་སུ་ཞུགས་པས་ལྷན་ཅིག་སྐྱེས་པ་ཞེས་བྱ་སྟེ། དཔེར་
ན་དུད་འགྲོ་ཡན་ཆད་ལ་ཕུང་པོ་ལ་ངའོ་སྙམ་པའི་བློ་རྗེས་སུ་འབྲེལ་བ་ལྟ་བུའོ། །
མཐོང་སྤང་རྣམས་ནི་སྤང་སླ་བས་ས་དང་རྣམ་པའི་བྱེ་བྲག་ལ་མ་ལྟོས་པར་བདེན་
པའི་ཆོས་ཉིད་མཐོང་བ་ཙམ་གྱིས་སྤོང་བས་ཅིག་ཅར་སྤོང་ཞེས་བྱ་སྟེ། སྡུག་བསྔལ་
གྱི་བདེན་པའི་དེ་ཁོ་ན་ཉིད་མཐོང་ན་ཁམས་གསུམ་གྱི་སྡུག་བསྔལ་མཐོང་བས་
སྤང་བར་བྱ་བ་མ་ལུས་པ་ཅིག་ཅར་སྤོང་བ་ལྟ་བུའོ། །སྒོམ་སྤང་གི་ཉོན་མོངས་རྣམས་
ནི་ཐོག་མ་མེད་པ་ནས་རྗེས་སུ་ཞུགས་པས་སྤང་དཀའ་བའི་ཕྱིར། ས་དང་རྣམ་
པའི་བྱེ་བྲག་གིས་རིམ་གྱིས་སྤོང་བར་འགྱུར་རོ། །
གཉིས་པ་མཚན་ཉིད་ནི། ཇི་སྐད་བཤད་པའི་ཀུན་འབྱུང་དེའི་མཚན་ཉིད་
ནི་བཞི་སྟེ། རྒྱུ་དང་ཀུན་འབྱུང་བ་དང་རབ་ཏུ་སྐྱེ་བ་དང་རྐྱེན་གྱི་རྣམ་པའོ། །དེ་ལ་
ར



ལུང་ཀུན་ལས་བཏུས་པ།
ལས་དང་ཉོན་མོངས་པ་དེ་དག་ཀྱང་སྲིད་པའི་བག་ཆགས་འཇོག་བྱེད་ཡིན་པའི་
ཕྱིར་རྒྱུ་ཞེས་བྱའོ། །སྡུག་བསྔལ་རྫ་ས་རིགས་སྣ་ཚོགས་པ་བསྐྱེད་པའི་ཕྱིར་ཀུན་
འབྱུང་བ་ཞེས་བྱའོ། །འགྲོ་བ་རྣམས་ཀྱི་ཡུལ་དང་དུས་དང་རྣམ་པ་ཐ་དད་པ་བསྐྱེད་
པའི་ཕྱིར་རབ་སྐྱེ་ཞེས་བྱའོ། །ལུས་སྔར་བླངས་ཟིན་འདོར་བ་དང་མ་བླངས་པ་
ལེན་པར་བྱེད་པའི་ཕྱིར་རྐྱེན་ཞེས་བྱའོ། །གསུམ་པ་འགོག་པའི་བདེན་པ་ལ། མཚན་
གཞི་དང༌། མཚན་ཉིད་གཉིས་ཀྱི་དང་པོ་ལ་གཉིས་ཀྱི་ངོ་བོ་ནི། འཇིག་རྟེན་དང་
འཇིག་རྟེན་ལས་འདས་པའི་སྒོམ་བྱུང་གི་ཤེས་རབ་ཀྱིས་མཐོང་སྒོམ་གྱི་སྤང་བྱའི་
ཉོན་མོངས་པའི་བག་ཆགས་སྤངས་པའི་སོ་སོར་བརྟགས་འགོག་ནི་འགོག་པའི་
བདེན་པ་ཡིན་ནོ། །ཆོས་ཀྱི་དབྱིངས་རང་བཞིན་གྱིས་རྣམ་པར་དག་པ་སྤང་བྱ་གློ་
བུར་གྱི་དྲི་མ་དང་བྲལ་བ་ཡང་འགོག་པའི་བདེན་པ་ཡིན་ནོ། །གཉིས་པ་དབྱེ་བ་ལ།
ཐེག་པ་ཆུང་ངུ་དང་ཐེག་ཆེན་གྱི་མྱང་འདས་གཉིས་ལས། དང་པོ་ལ་ཡང་། ལྷག་
བཅས་དང་ལྷག་མེད་གཉིས་ཀྱི་དང་པོ་ནི། ཆོམ་རྐུན་བསད་དེ་གྲོང་མ་བཤིག་པ་
ལྟར། དགྲ་བཅོམ་པ་ཐ་མའི་ཉོན་མོངས་པ་མ་ལུས་པ་སླར་མི་འབྱུང་བའི་ཚུལ་གྱིས་
སྤང་ཀྱང་། ཟག་བཅས་ཀྱི་ཕུང་པོ་མ་འགགས་པའི་སོ་སོར་བརྟགས་འགོག་ཕུང་
པོ་ལྷག་མ་དང་བཅས་པ་དང་ཆོམ་རྐུན་བསད་པའི་འོག་ཏུ་གྲོང་ཡང་རང་གི་ངང་
གིས་ཞིག་པ་ལྟར་ཚེའི་འདུ་བྱེད་བཏང་བས་སེམས་རྒྱུན་ཆད་དེ། ཟག་བཅས་ཀྱི་
ཕུང་པོ་མ་ལུས་པ་འགགས་པའི་སོ་སོར་བརྟགས་འགོག་ཕུང་པོ་ལྷག་མེད་ཀྱི་མྱང་
འདས་སོ། །དེ་སྐད་དུ་ཡང་། མདོ་ལས། མ་ཞུམ་པའི་ལུས་ཀྱིས་སུ། །ཚོར་བ་དང་



བ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
དུ་ལེན་པས་ན། །དེའི་སེམས་ནི་རྣམ་པར་གྲོལ། །མར་མེ་ཤི་བར་གྱུར་པ་བཞིན། །
ཞེས་པ་ལྷག་བཅས་དང་། གང་ན་ལུས་ཞིག་ཚོར་བ་འགགས། །འདུ་ཤེས་ཉེ་བར་
ཞི་གྱུར་ཅིང་། །རྣམ་པར་ཤེས་པ་ནུབ་གྱུར་པ། །འདི་འདྲ་འདི་ནི་སྡུག་བསྔལ་
མཐའ། །ཞེས་པས་ལྷག་མེད་ཀྱི་མྱང་འདས་སོ། །ཐེག་པ་ཆེན་པོ་ལྷག་བཅས་ཀྱི་
མྱང་འདས་ནི། གཟུགས་སྐུ་རྣམ་པ་གཉིས་ཡིན་ལ། ལྷག་མེད་ཀྱི་མྱང་འདས་ནི།
ཤེས་རབ་ཀྱིས་ཉོན་མོངས་པ་སྤངས་པས་སྲིད་པ་འཁོར་བའི་མཐའ་ལ་མི་གནས་
ཤིང་། སྙིང་རྗེས་གཞན་དོན་རྒྱུན་མི་ཆད་པས་ཞི་བ་མྱང་འདས་ཀྱི་མཐའ་ལ་མི་གནས་
པའི་སངས་རྒྱས་ཀྱི་ཆོས་སྐུ་ཡིན་ཏེ། དེ་སྐད་དུ་ཡང་། སྐུ་གསུམ་གྲུབ་པར། ཕུང་
པོར་བཅས་པའི་མྱ་ངན་འདས། །གཟུགས་སྐུ་གཉིས་ལ་རྗོད་པ་ཡིན། །ཕུང་པོ་
ཀུན་དང་བྲལ་བའི་ཕྱིར། །ཆོས་ཀྱི་སྐུ་ལ་ཕུང་པོ་མེད། །ཅེས་བཤད་དོ། །མཚན་
ཉིད་ནི། ཇི་སྐད་བཤད་པའི་འགོག་བདེན་དེའི་མཚན་ཉིད་ནི་འགོག་པ། ཞི་བ། །
གྱ་ནོམ། ངེས་འབྱུང་སྟེ་རྣམ་པ་བཞིའོ། །དེ་དག་ནི་གོ་རིམ་བཞིན་དུ། ཉོན་མོངས་
པ་མ་ལུས་པ་འགག་པས་འགོག་པ། སྡུག་བསྔལ་གྱི་མེ་རབ་ཏུ་ཞི་བས་ཞི་བ། ཉོན་
མོངས་པ་སྤངས་པས་གཙང་ཞིང་། སྡུག་བསྔལ་བསྲབས་པས་བདེ་བས་ན། ཐར་
པ་འདོད་པ་རྣམས་ཀྱི་འདོད་བྱ་དམ་པ་ཡིན་པས་གྱ་ནོམ་པ། གཏན་དུ་ཕན་པའི་
གཞིར་གྱུར་པས་ངེས་པར་འབྱུང་བའོ། །བཞི་པ་ལམ་བདེན་བཤད་པ་ལ་བཞི།
མཚན་གཞི་དང་། མཚན་ཉིད། ལམ་སྤྱིའི་སྔོན་དུ་འགྲོ་བ་དང༌། བྱེ་བྲག་རྒྱས་པར་
བཤད་པའོ། །དང་པོ་ནི། རྒྱུད་སྨིན་པར་བྱེད་པའི་གཉེན་པོ་ཚོགས་ཀྱི་ལམ་དང༌།
1



ལུང་ཀུན་ལས་བཏུས་པ།
ཉེ་བར་སྤོང་བའི་གཉེན་པོ་སྦྱོར་བའི་ལམ་དང་། ཕྱོགས་གཅིག་སྤོང་བའི་གཉེན་པོ་
མཐོང་བའི་ལམ་དང་། མཐའ་དག་སྤོང་བའི་གཉེན་པོ་སྒོམ་པའི་ལམ་དང་། སྤངས་
པ་ཡོངས་སུ་རྫོགས་པ་མི་སློབ་པའི་ལམ་དེ་ལྔ་ཡིན་ལ། ཉོན་མོངས་པ་ཟད་པ་ལ་
ཟད་པར་ཤེས་པ་དང༌། སྡུག་བསྔལ་མི་སྐྱེ་བ་ལ་མི་སྐྱེ་བར་ཤེས་པའི་ཟད་མི་སྐྱེ་
ཤེས་པ་གཉིས་ཀྱང་མི་སློབ་ལམ་གྱི་ཁྱད་པར་རོ། །དེ་ལ་ཚོགས་སྦྱོར་གཉིས་དང་
སྒོམ་ལམ་ཟག་བཅས་ནི་ལམ་ཡིན་གྱི། ལམ་བདེན་མ་ཡིན་ཏེ། ཟག་བཅས་ཡིན་
པའི་ཕྱིར་རོ། །མཐོང་ལམ་དང་སྒོམ་ལམ་ཟག་མེད་མི་སློབ་པའི་ལམ་ནི། ལམ་གྱི་
བདེན་པའོ། །གཉིས་པ་མཚན་ཉིད་ནི། ལམ། རིགས་པ། སྒྲུབ་པ། ངེས་འབྱིན་
བཞིའོ། །དེ་དག་ཀྱང་གོ་རིམ་བཞིན་དུ། ཐར་པའི་གྲོང་དུ་རིམ་གྱིས་བགྲོད་པར་
བྱེད་པའི་ཕྱིར་ལམ་མོ། །ཉོན་མོངས་པ་སྤོང་བའི་གཉེན་པོ་ཡིན་པའི་ཕྱིར་རིགས་
པའོ། །སེམས་ཕྱིན་ཅི་མ་ལོག་པར་སྒྲུབ་པའི་ཕྱིར་སྒྲུབ་པའོ། །སྲིད་པ་ལས་གཏན་
དུ་སྒྲོལ་ཞིང་རྟག་པའི་གནས་སུ་གདོན་མི་ཟ་བར་འབྱིན་པར་བྱེད་པས་ངེས་འབྱིན་
ནོ༑ ༑།
གསུམ་པ་ལམ་སྤྱིའི་སྔོན་འགྲོ་ལ་ལྔ་སྟེ། ཤེས་རབ་གསུམ་བསྐྱེད་པ། ལུས་
སེམས་དབེན་པར་གནས་པ། འཇིག་རྟེན་གྱི་ཆོས་བརྒྱད་འདོར་བ། སྦྱངས་པའི་
ཡོན་ཏན་བཅུ་གཉིས་བསྟེན་པ། ལོག་འཚོ་ལྔ་སྤོང་བའོ། །དང་པོ་ནི། ཚོགས་ལམ་
གྱི་གནས་སྐབས་སུ། དྲན་པ་ཉེར་བཞག་བཞི། ཡང་དག་སྤོང་བ་བཞི། རྫུ་འཕྲུལ་
གྱི་རྐང་པ་བཞི་སྟེ་ལམ་གྱི་ངོ་བོ་བཞི་གསུམ་བཅུ་གཉིས་བསྒོམ་མོ། །ཚུལ་ཇི་ལྟར་
|ད་}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་རུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སྒོམ་ཞེ་ན། ཁྲིམས་ནི་རྒྱུ་དང་མི་རྒྱུའི་ས་བཞིན་དུ། །ཡོན་ཏན་ཀུན་གྱི་གཞི་རྟེན་
ལགས་པར་གསུངས། །ཞེས་པ་ལྟར། སོ་སོར་ཐར་པ་རིགས་བདུན་གྱི་ཚུལ་
ཁྲིམས་ལ་གནས་ནས། སྒོ་གསུམ་གྱི་ཉེས་སྤྱོད་མཐའ་དག་ལས་ལྡོག་པར་བྱ་ཞིང་།
དེའི་འོག་ཏུ་བདེན་པ་མངོན་པར་རྟོགས་པ་དང་རྗེས་སུ་མཐུན་པའི་གསུང་རབ་
མཉན་པའི་སྒོ་ནས་ཐོས་པ་བྱ་ཞིང་། ཐོས་པའི་དོན་རིགས་པས་རྣམ་པར་དཔྱད་དེ།
ཚུལ་བཞིན་དུ་སེམས་པའི་བསམ་བྱུང་གི་ཤེས་རབ་དང་ལྡན་པའི་སྒོ་ནས་བསམ་
པའི་དོན་རྩེ་གཅིག་ཏུ་ཡིད་ལ་བྱེད་པའི་སྒོམ་པ་ལ་སྦྱོར་བའི་ཚུལ་གྱིས་སོ། །ཐོས་
བསམ་སྒོམ་གསུམ་གྱི་ཤེས་རབ་དེ་དག་ཀྱང་གང་ཞེ་ན། ཐོས་པའི་ཤེས་རབ་ནི་
མིང་འབའ་ཞིག་གི་ཡུལ་ཅན་དང་། བསམ་པའི་ཤེས་རབ་ནི་མིང་དོན་གཉིས་ཀའི་
ཡུལ་ཅན་དང༌། སྒོམ་བྱུང་གི་ཤེས་རབ་ནི་དོན་འབའ་ཞིག་གི་ཡུལ་ཅན་ཡིན་ནོ། །
ཞེས་བྱེ་བྲག་སྨྲ་བ་དག་འདོད། དེ་ལྟར་ན། ཤེས་རབ་གཅིག་གིས་མིང་དོན་གཉིས་
ཀ་ལ་དམིགས་པ་མི་སྲིད་པས། མིང་ལ་དམིགས་པའི་ཆ་ཐོས་བྱུང་དང་། དོན་ལ་
དམིགས་པའི་ཆ་སྒོམ་བྱུང་དུ་འགྱུར་བས་ མིང་དོན་གཉིས་ཀ་ལ་དམིགས་ པའི་
བསམ་བྱུང་མི་སྲིད་པར་འགྱུར་རོ། །ཞེས་སློབ་དཔོན་དབྱིག་གཉེན་གསུངས། དེ་
བས་ན་ཡིད་ཆེས་པའི་ལུང་མཉན་པ་ལས་བྱུང་བ་ཐོས་པ། ཐོས་པའི་དོན་རིགས་
པས་གཏན་ལ་དབབ་པ་ལས་བྱུང་བ་བསམ་བྱུང་། བསམས་པའི་དོན་རྩེ་གཅིག་ཏུ་
བསྒོམ་པ་ལས་བྱུང་བ་སྒོམ་བྱུང་དུ་རིགས་ལ་དེ་དག་ཀྱང་གོ་རིམ་བཞིན་དུ། སྒྲ་
ཙམ་ལ་བརྟེན་ནས་དོན་ལ་ངེས་པ་རྙེད་པ་དང་། གཏན་ཚིགས་ལ་བརྟེན་པ་དང་།
1 {
]



ལུང་ཀུན་ལས་བཏུས་པ། །
སྒྲ་རྟོག་ལ་མ་ལྟོས་པར་བསྒོམས་པའི་སྟོབས་ཀྱིས་དོན་ལ་ངེས་པ་རྙེད་པའི་ཤེས་
རབ་ཡིན་ནོ། །གཉིས་པ་ནི། ཐོས་བསམ་སྒོམ་པའི་ཤེས་རབ་དེ་དག་རྟེན་གང་ལ་
གནས་ནས་བསྐྱེད་པར་བྱ་ཞེ་ན། ལུས་ཁྱིམ་པ་དང་རབ་ཏུ་བྱུང་བ་སོགས་དང༌། སྨོས་
འདྲིས་བྱེད་པའི་འདུ་འཛི་ལས་ཐག་བསུང་ཞིང་སེམས་ཚུལ་མིན་ཡིད་བྱེད་སོགས་
ཀྱི་རྣམ་གཡེང་ལས་ཐག་བསྲིངས་པ་དག་ལ་རྣལ་འབྱོར་དེ་དག་སྐྱེ་བར་འགྱུར་གྱི།
ཆོས་གོས་དང་བསོད་སྙོམས་ངན་ངོན་ཙམ་གྱིས་ཆོག་མི་ཤེས་པ་དང༌། དེ་དག་བཟང་
པོ་དང༌། མང་པོ་འདོད་པའི་འདོད་ཆེན་པ་དག་ལ། ཐོས་བསམ་སྒོམ་གསུམ་གྱི་
ལམ་གྱི་རྣལ་འབྱོར་དེ་དག་སྐྱེ་བ་མེད་དོ། །གསུམ་པ་ནི། འཇིག་རྟེན་གྱི་ཆོས་
བརྒྱད་ལ་གནས་པ་ལ་ནི། འཕགས་པའི་ལམ་སྐྱེ་བ་མེད་པས། འཕགས་ལམ་སྐྱེ་
བ་དང་མཐུན་པར་བྱ་བའི་ཕྱིར། འཇིག་རྟེན་གྱི་ཆོས་བརྒྱད་སྤང་བར་བྱའོ་ཞེས་
སྟོན་པའི་ལོངས་སྤྱོད་རྙེད་པ་ལ་ཡིད་བདེ་བ་དང་། མ་རྙེད་པ་ལ་ཡིད་མི་བདེ་བ་
དང༌། སིམ་པ་མྱོང་བའི་བདེ་བ་དང༌། གདུང་བ་མྱོང་བའི་མི་བདེ་བ་དང་། མངོན་
སུམ་དུ་སྙན་པ་དང་མི་སྙན་པ་བརྗོད་པ་དང་། ངོར་བསྟོད་པ་དང་ལྐོག་ཏུ་སྤྱད་པ་
རྣམས་ལ་ཡིད་བདེ་བ་དང་མི་བདེ་བ་དག་ནི་འཇིག་རྟེན་གྱི་ཆོས་བརྒྱད་ཅེས་བྱ་སྟེ།
དེ་དག་མགོ་སྙོམས་པའི་སྒོ་ནས་དོར་བར་བྱ་སྟེ། བཤེས་སྤྲིང་དུ། འཇིག་རྟེན་
མཁྱེན་པས་རྙེད་དང་མི་རྙེད་དང༌། །བདེ་དང་མི་བདེ་སྙན་དང་མི་སྙན་དང༌། །
བསྟོད་སྨད་ཅེས་བགྱི་འཇིག་རྟེན་ཆོས་བརྒྱད་པོ། །བདག་གི་ཡིད་ཡུལ་མིན་པས་
མགོ་སྙོམས་མཛོད། །ཅེས་གསུངས་སོ། །བཞི་པ་ནི། དེ་ལྟར་འགལ་རྐྱེན་འཇིག་
བ
101



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྟེན་གྱི་ཆོས་བརྒྱད་སྤངས་ནས། མཐུན་རྐྱེན་སྦྱང་བའི་ཡོན་ཏན་བཅུ་གཉིས་ལ་
བསླབ་དགོས་པར་བསྟན་པ་ནི། ཟས་ལ་ཆགས་པའི་གཉེན་པོར་ཉིན་ཞག་ཕྲུགས་
གཅིག་གི་ཟས་ཙམ་ལས་ལྷག་པ་བདག་གིར་མི་ བྱེད་ པ་བསོད་སྙོམས་པ་དང༌།
ཟས་བརྩམས་པའི་སྙན་དེ་ལས་མ་ལངས་བར་དུ་ཅི་ཙམ་འདོད་པ་ཟ་ཞིང་སྟན་ལ་
ལངས་ནས་མི་ཟ་བ་སྟན་གཅིག་པ་དང་། དང་པོར་ཅི་ཙམ་འདོད་པའི་ཟས་ལ་བྱིན་
ལེན་བྱས་པ་དེ་ཉིད་ཟ་བའི། ཕྱིས་བྱིན་ལེན་སློབ་པ་བྱུང་ཡང་མི་ཟ་བའི་ཟས་ཕྱིས་
མི་ལེན་པ་དང་གསུམ་མོ། །གོས་ལ་ཆགས་པའི་གཉེན་པོར་བླ་གོས་ཐང་གོས་སྣམ་
སྦྱར་ཏེ་ཆོས་གོས་གསུམ་མ་གཏོགས་པ་གོས་ལྷག་པོ་རུང་བ་བྱས་པའི་སྒོ་ནས་མི་
འཆང་བ་ཆོས་གོས་གསུམ་པ་དང༌། ཆོས་གོས་ཐམས་ཅད་བལ་རྩུབ་པོ་འབའ་ཞིག་
ལས་བྱས་པ་འཆང་བ་ཕྱིང་བ་པ་དང་། དུས་ཚིགས་སུ་མ་དཔྱད་པའི་གོས་གསར་
པ་མི་འཆང་བས་དུས་ཚིགས་སུ་སྤྱད་པའི་ངན་ངོན་ཙམདང༌། གཞན་གྱིས་དོར་བའི་
ངན་པ་དག་ལ་ཆོས་གོས་བྱས་ཏེ་འཆང་བ་ཕྱག་དར་ཁྲོད་པ་དང་གསུམ་མོ། །
གནས་ལ་ཆགས་པའི་གཉེན་པོར་གྲོང་ནས་རྒྱང་གྲགས་གཅིག་འཕགས་
པར་སྤྱིལ་པོ་བྱས་ཏེ་གནས་ཀྱི། གྲོང་དང་གཙུག་ལག་ཁང་གཞན་དུ་མི་གནས་
པས་དགོན་པ་བ་དང༌། དུར་ཁྲོད་དུ་གནས་ཤིང་དུར་ཁྲོད་ཀྱི་རོ་གོས་དང་རོ་ལ་
བསྔོས་པའི་ཟས་ཙམ་གྱིས་འཚོ་བ་དུར་ཁྲོད་པ་དང་། དགོན་པའི་ཤིང་ལྗོན་པའི་
དྲུང་ན་གནས་པ་ཤིང་དྲུང་པ་དང་། དགོན་པའི་བླ་གབ་མེད་པའི་སྤྱིལ་པོར་གནས་
པ་བླ་གབ་མེད་པ་དང་བཞིའོ། །གནས་མལ་ལ་ཆགས་པའི་གཉེན་པོར་གནས་
16)



ལུང་ཀུན་ལས་བཏུས་པ།
མལ་ཡང་ཡང་མི་འཆོས་པ་གཞི་ཇི་བཞིན་པ་དང༌། མཚན་ཐོག་ཐག་ཏུ་ཙོག་པུའི་
སྤྱོད་ལམ་གྱིས་འདའ་བ་ཙོག་པུ་པ་གཉིས་སོ། །ལྔ་པ་ནི། མདོ་ལས། རྟག་ཏུ་ལྟ་
བ་སྣ་ཚོགས་པའི། ཁྱིམ་པའི་ལྟ་བ་སྦྱང་བ་དཀའ། །འཚོ་བ་གཞན་ལ་རག་ལས་
པའི། །དགེ་སྦྱོང་གི་ནི་འཚོ་བ་དཀའ། །ཞེས་པ་ལྟར། རབ་ཏུ་བྱུང་བ་རྣམས་ལ་
ལོག་འཚོ་ལྔ་འབྱུང་ཉེ་བས། ལོག་འཚོ་ལྔ་སྤང་བར་བསྟན་པ་ནི། ཁ་གསག་རྙེད་
དང་བཀུར་སྟིའི་ཕྱིར། །ཚིག་འཇམ་སྔོན་དུ་སྨྲ་བའོ། །ཞེས་པའི་ཁ་གསག་དང་།
གཞོགས་སློང་དེ་ནི་ཐོབ་བྱའི་ཕྱིར། །གཞན་གྱི་རྗེས་ལ་བསྔགས་བྱེད་པའོ། །ཞེས་
པའི་གཞོགས་སློང་དང༌། ཐབས་ཀྱི་འཇལ་བ་རྙེད་པའི་ཕྱིར། །མངོན་སུམ་གཞན་
ལ་སྨོད་བྱེད་པའོ། །ཞེས་པའི་ཐབས་འཇལ་དང༌། རྙེད་པས་རྙེད་པ་རྣམ་འདོད་
པས། །སྔར་ཐོབ་པ་ལ་བསྔགས་བྱེད་པའོ། །ཞེས་པའི་བརྙེས་པས་རྙེད་པ་ཚོལ་བ་
དང་། ཚུལ་འཆོས་རྙེད་དང་བཀུར་སྟིའི་ཕྱིར། །དབང་པོ་སྡོམ་པར་བྱེད་པའོ། །
ཞེས་པའི་ཚུལ་འཆོས་དང་སོགས་པས་ཞིང་ལས་ཚོང་ལས་དང༌། ཆོས་བཙོངས་
པའི་འཚོ་བ་སྦྱོར་བ་རྣམས་སོ། །ལོག་འཚོ་ཡིན་པས་སྤང་བར་བྱའོ། །བཞི་པ་བྱེ་
བྲག་རྒྱས་པར་བསྟན་པ་ལ་གཉིས་ཏེ། ལམ་ལྔ་སོ་སོའི་བསྒོམ་ཚུལ་དང་། སྒོམ་
མཁན་གང་ཟག་གི་རྒྱུད་ལ་མངོན་རྟོགས་སྐྱེ་ཚུལ་ལོ། །དང་པོ་ལ་ལྔ། ཚོགས་ལམ།
སྦྱོར་ལམ། མཐོང་ལམ། སྒོམ་ལམ། མི་སློབ་པའི་ལམ་མོ། །དང་པོ་ལ། ཚོགས་
ལམ་ཕལ་པ་ནི། སོ་སོ་སྐྱེ་བོའི་ཚུལ་ཁྲིམས་དང༌། དབང་པོའི་སྒོ་སྡོམ་པ་དང༌།
ཟས་ཀྱི་ཚོད་ཤེས་པ་དང་། ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྣལ་འབྱོར་
}/y



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ད་དྲུག་པ།།
ལ་བརྩོན་པ་དང༌། ཤེས་བཞིན་དུ་གནས་པ་ལ་སོགས་པ་ཡིན་ལ། ཚོགས་ལམ་
ཁྱད་པར་ཅན་ལ་གསུམ་སྟེ། ཆུང་ངུར་དྲན་པ་ཉེར་བཞག་བཞི། འབྲིང་དུ་ཡང་
དག་སྤོང་བ་བཞི། ཆེན་པོར་རྫུ་འཕྲུལ་རྐང་པ་བཞིའོ། །དང་པོ་ལ་དམིགས་པ།
རྣམ་པ། ངོ་བོ། དགོས་པ། གནས་སྐབས་གང་དུ་སྒོམ་པ་དང་ལྔའོ། །དང་པོ་ནི།
ལུས་དང་ཚོར་བ་སེམས་དང་ཆོས། རྣམས་ལ་དམིགས་ནས་བསྒོམ་མོ། །ཅིའི་ཕྱིར་
འདི་དག་གི་དམིགས་པར་བཞག་ཅེ་ན། ཤེས་པ་ཕྱིན་ཅི་ལོག་གི་བློ་ཅན་ལུས་ལ་
བདག་གི་གནས་ཀྱི་དངོས་པོ་དང་། ཚོར་བ་ལ་ནི་བདག་གི་ལོངས་སྤྱོད་ཀྱི་གཞི་
དང༌། སེམས་ལ་བདག་གི་དངོས་པོ་དང༌། ཆོས་ལ་བདག་གི་ཀུན་ནས་ཉོན་མོངས་
པ་དང་རྣམ་པར་བྱང་བའི་གཞིར་རྟོག་པ་དེ་ལས་ལོག་པའི་ཕྱིར་རོ། །
དེ་ལ་ལུས་ནི་གསུམ་སྟེ། ནང་དང་། ཕྱི་དང༌། གཉིས་ཀའི་ལུས་སོ། །དང་
པོ་ནི། མིག་ལ་སོགས་པ་ནང་གི་སྐྱེ་མཆེད་གཟུགས་ཅན་རྣམས་སོ། །གཉིས་པ་ནི།
གཟུགས་སོགས་ཕྱིའི་སྐྱེ་མཆེད་གཟུགས་ཅན་རྣམས་སོ། །གསུམ་པ་ནི་རང་གི་
དབང་པོའི་རྟེན་དང༌། གཞན་གྱི་དབང་པོ་གཟུགས་ཅན་རྣམས་ཏེ། རྒྱུ་དང་སྐྱེ་
མཆེད་ཀྱིས་གཉིས་ཀར་འགྱུར་བའི་ཕྱིར་རོ། །ཚོར་བ་ལ་སོགས་པ་གསུམ་པོ་ལ་
ཡང་དེ་བཞིན་དུ་གསུམ་གསུམ་སྟེ། རྟེན་དང་དམིགས་ཡུལ་གྱི་སྒོ་ནས་ཅི་རིགས་
པར་ཤེས་པར་བྱའོ། །ཆོས་ནི་ཚོར་བ་མ་གཏོགས་པའི་སེམས་བྱུང་རྣམས་དང་ལྡན་
མིན་འདུ་བྱེད། ཆོས་དབྱིངས་སྐྱེ་མཆེད་པའི་གཟུགས་འདུས་མ་བྱས་དང་བཅས་
པའོ། །གཉིས་པ་ནི། རང་གི་མཚན་ཉིད་ལུས་ལ་སོགས་པ་རང་རང་གི་ངོ་བོ་འབྱུང་
1 {)4



ལུང་ཀུན་ལས་བཏུས་པ།
བ་དང་འབྱུང་བ་ལས་གྱུར་པ་སོགས་དང་། སྤྱིའི་མཚན་ཉིད་མི་རྟག་པ་དང༌། སྡུག་
བསྔལ་བ་དང་། སྟོང་པ་དང་། བདག་མེད་པ་ལ་སོགས་པ་རྣམས་སོ། །ཡང་ན་
ལུས་མི་གཙང་བ་དང༌། ཚོར་བ་སྡུག་བསྔལ་བ་དང༌། སེམས་མི་རྟག་པ་དང་།
ཆོས་བདག་མེད་པའི་རྣམས་སོ། །གསུམ་པ་ནི། ལུས་ལ་སོགས་པ་ལ་རང་སྤྱིའི་
མཚན་ཉིད་སོ་སོར་རྟོག་པར་བྱེད་པའི་ཤེས་རབ་དང་དེའི་དམིགས་རྣམ་མ་བརྗེད་
པའི་དྲན་པས་རྟོག་པར་བྱེད་དེ། དེ་ལྟར་ན་ཤེས་རབ་ཀྱིས་རང་སྤྱིའི་མཚན་ཉིད་
ལ་བལྟས་ནས་དྲན་པས་དམིགས་པ་དེ་ཉིད་ལ་ཡང་དང་ཡང་དུ་གཏོད་པར་བྱེད་
པས་དེའི་ཕྱིར་དྲན་པ་ཉེར་བཞག་ཞེས་བྱའོ། །བཞི་པ་ནི། བདེན་པ་བཞི་ལ་འཇུག་
པར་བྱ་བའི་ཕྱིར་ཏེ། འདི་ལྟར་ལུས་དྲན་པ་ཉེ་བར་བཞག་པ་ནི། སྡུག་བསྔལ་གྱི་
བདེན་པ་ལ་འཇུག་སྟེ། དེ་ལ་ལུས་འདུ་བྱེད་ཀྱི་སྡུག་བསྔལ་གནས་ངན་ལེན་གྱི་
རབ་ཏུ་ཕྱེ་བ་ཁོང་དུ་ཆུད་པར་འགྱུར་བའི་ཕྱིར་རོ། །ཚོར་བ་དྲན་པ་ཉེ་བར་བཞག་
པ་ནི། ཀུན་འབྱུང་གི་བདེན་པ་ལ་འཇུག་པར་འགྱུར་ཏེ། དེ་ལ་ཀུན་འབྱུང་གི་གཙོ་
བོ་སྲེད་པ་བདེ་བ་ལ་སོགས་པ་གསུམ་གྱི་རྒྱུ་ཅན་དུ་རྟོགས་ནས་དེ་སྤོང་བར་འདོད་
པའི་ཕྱིར་རོ། །སེམས་དྲན་པ་ཉེ་བར་བཞག་པ་ནི། འགོག་པའི་བདེན་པ་ལ་འཇུག་
སྟེ༑ དེ་ལས་བདག་དང་བྲལ་བའི་རྣམ་ཤེས་སྐད་ཅིག་གིས་འཇིག་པར་བརྟགས་
པས་མྱ་ངན་ལས་འདས་པ་ན་བདག་ཆད་ཀྱི་དོགས་པའི་འཇིགས་པ་མེད་པས་
འགོག་པ་མངོན་དུ་བྱ་བར་འདོད་པའི་ཕྱིར་རོ། །ཆོས་དྲན་པ་ཉེ་བར་བཞག་པ་ནི།
ལམ་གྱི་བདེན་པ་ལ་འཇུག་སྟེ། དེ་ལ་ཆགས་སོགས་ཉོན་མོངས་པའི་ཆོས་རྣམས་
] { ༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སྤང་བྱ་དང་། དད་སོགས་རྣམ་བྱང་གི་ཆོས་རྣམས་བསྟེན་བྱ་ཉིད་དུ་བརྟགས་ནས་
ལམ་བསྒོམ་པར་འདོད་པའི་ཕྱིར་རོ། །དོན་དེ་ཉིད་དབུས་མཐར། གནས་ངན་
ལེན་ཕྱིར་སྲེད་རྒྱུའི་ཕྱིར། །གཞིའི་ཕྱིར་དང་མ་རྨོངས་ཕྱིར། །བདེན་པ་བཞི་ལ་
འཇུག་བྱའི་ཕྱིར། །དྲན་པ་ཉེ་བར་བཞག་པ་བསྒོམ། །ཞེས་གསུངས་པ་ཡིན་ནོ། །
ལྔ་པ་ནི། ཚོགས་ལམ་དུ་ཐོས་པ་དང་བསམ་པ་མཐར་ཕྱིན་ནས་མི་སྡུག་པ་དང༌།
དབུགས་འབྱུང་རྔུབ་རྗེས་སུ་དྲན་པ་བསྒོམས་པས་ཞི་གནས་ཀྱི་ལམ་གྱིས་སེམས་
ལས་སུ་རུང་བར་བྱས་ནས། ལྷག་མཐོང་གི་ལམ་བསྐྱེད་པའི་ཕྱིར་དུ་བསྒོམ་མོ། །
གཉིས་པ་ལ་ཡང་། དམིགས་པ་དང་སྒོམ་ཚུལ་དང་། ངོ་བོ་དང༌། སྒོམ་པའི་འབྲས་བུ།
ས་མཚམས་ཏེ་ལྔ་ལས། དང་པོ་ནི། སྤང་བྱ་ཀུན་ནས་ཉོན་མོངས་ཀྱི་ཕྱོགས་དང་། །
བླང་བྱ་རྣམ་བྱང་གི་ཕྱོགས་སྐྱེས་པ་དང༌། མ་སྐྱེས་པ་སྐྱེད་པ་རྣམས་སོ། །གཉིས་པ་ནི།
སྡིག་པ་མི་དགེ་བའི་ཆོས་སྐྱེས་པ་རྣམས་སྤོང་བ་དང་། མ་སྐྱེས་པ་རྣམས་མི་སྐྱེད་པ་
དང༌། དགེ་བའི་ཆོས་སྐྱེས་པ་རྣམས་གོང་ནས་གོང་དུ་སྤེལ་བ་དང་མ་སྐྱེས་པ་རྣམས་
བསྐྱེད་པའི་ཕྱིར་དུ་འདུན་པ་བསྐྱེད། བརྩོན་འགྲུས་བརྩོམ། སེམས་རབ་ཏུ་འཛིན།།
རབ་ཏུ་འཇོག་པར་བྱེད་པའོ། །གསུམ་པ་ནི། ཡང་དག་སྤོང་བ་བཞི་ནི། སྤང་བྱ་ཉམས་
པ་དང༌། གཉེན་པོ་འཕེལ་བའི་བྱ་བ་བྱེད་པའི་བརྩོན་འགྲུས་ཀྱི་ངོ་བོ་ཡིན་ནོ། །བཞི་
པ་ནི། སྤང་བྱ་མ་ལུས་པ་ཉམས་ཤིང༌། གཉེན་པོ་མ་ལུས་པ་འཐོབ་པའོ། །ལྔ་པ་ནི།
འདི་ཚོགས་ལམ་འབྲིང་དུ་བསྒོམ་སྟེ། དྲན་པ་ཉེར་བཞག་གི་དངོས་པོ་ཚུལ་བཞིན་
བརྟགས་ཏེ་བསྒོམ་པ་ན། སྤང་གཉེན་གྱི་སྐྱོན་ཡོན་མཐོང་ནས་དེ་དག་ལ་བླང་དོར་
1



ལུང་ཀུན་ལས་བཏུས་ང༌།།
རྩོམ་པའི་བརྩོན་འགྲུས་འབྱུང་བའི་ཕྱིར་རོ། །
ཅིའི་ཕྱིར་ཡང་དག་སྤོང་བ་ཞེས་བྱ་ཞེ་ན། འདིས་མི་མཐུན་ཕྱོགས་སྤོང་
བའི་ཕྱིར་དེ་སྐད་ཅེས་བྱའོ། །གསུམ་པ་ལ་ཡང་དམིགས་ཡུལ་དང་། བསྒོམ་ཚུལ་
དང༌། ངོ་བོ་དང་བསྒོམས་པའི་འབྲས་བུ་དང་། ས་མཚམས་ཏེ་ལྔའོ། །དང་པོ་ནི།
ཏིང་ངེ་འཛིན་གྱིས་གྲུབ་པའི་བྱ་བ་སྤྲུལ་པ་དང་བསྒྱུར་བ་ལ་སོགས་པའོ། །གཉིས་
པ་ནི། དབུས་མཐར། ཉེས་པ་ལྔ་སྤོང་འདུ་བྱེད་བརྒྱད། །བསྟེན་པའི་རྒྱུ་ལས་བྱུང་
བ་ཡིན། །ཞེས་པ་ལྟར། སྤོང་བའི་འདུ་བྱེད་བརྒྱད་དང་ལྡན་པར་སྒོམ་སྟེ། བརྒྱད་ནི།
འདུན་པ། རྩོལ་བ། དད་པ། ཤིན་སྦྱངས། དྲན་པ། ཤེས་བཞིན། སེམས་པ།
བཏང་སྙོམས་སོ། །དེ་ཡང་མི་མཐུན་ཕྱོགས་ལྔ་ཡོད་དེ། དབུས་མཐར། ལེ་ལོ་དང་
ནི་གདམས་ངག་དག། བརྗེད་དང་བྱིང་དང་རྒོད་པ་དང༌། །འདུ་མི་བྱེད་དང་འདུ་
བྱེད་སྟེ། །འདི་དག་ཉེས་པ་ལྔར་འདོད་དོ། །ཞེས་པ་ལྟར། ཐོག་མར་སྒོམ་པ་ལ་མི་
སྦྱོར་བའི་ལེ་ལོ་སྟེ། དེའི་གཉེན་པོར་དོན་དུ་གཉེར་བའི་འདུན་པ་དང་། མངོན་
པར་ཡིད་ཆེས་པའི་དད་པ་དང་། གོམས་པ་ལ་སྦྱོར་བའི་རྩོལ་བ་དང་། ལུས་སེམས་
ལས་སུ་རུང་བའི་ཤིན་སྦྱངས་བཞི་བསྒོམ་སྟེ། གཉེན་པོ་དངོས་ནི་རྩོལ་བའོ། །
དེའི་གནས་ནི་འདུན་པའོ། །དེའི་རྒྱུ་ནི་དད་པའོ། །རྩོལ་བའི་འབྲས་བུ་ནི་སེམས་
ལས་སུ་རུང་བའི་ཤིན་སྦྱངས་སོ། །སྦྱོར་བ་ལ་ཞུགས་པ་ན་གདམས་ངག་བརྗེད་པ་
ཉིད་ཉེས་པ་ཡིན་ཏེ། དེའི་གཉེན་པོར་གདམས་ངག་ཡིད་ཀྱིས་མ་བརྗེད་པའི་དྲན་
པའོ། །དངོས་གཞི་ལ་ཞུགས་པ་ན་བྱིང་རྒོད་ཉེས་པ་ཡིན་ཏེ། དེའི་གཉེན་པོར་དེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དག་བྱ་ར་བྱེད་པའི་ཤེས་བཞིན་ནོ། །བྱིང་རྒོད་བྱུང་ན་བྱིང་རྒོད་ལ་འདུ་མི་བྱེད་པ་
ཉིད་ཉེས་པ་ཡིན་ཏེ། དེའི་གཉེན་པོར་བྱིང་རྒོད་ཀྱི་གཉེན་པོ་ལ་སེམས་མངོན་པར་
འདུ་བྱེད་པའི་སེམས་པའོ། །བྱིང་རྒོད་ཀྱིས་མི་མཉམ་པ་མེད་པར་ལྷུན་གྲུབ་ཏུ་འཇུག་
པ་ན་སེམས་མངོན་པར་འདུ་བྱེད་པ་ཉེས་པ་ཡིན་ལ། དེའི་གཉེན་པོར་རྩོལ་མེད་
དུ་ལྷོད་མེད་འཇོག་པའི་བཏང་སྙོམས་སོ། །དེ་སྐད་དུ་ཡང་། དབུས་མཐར། དམིགས་
པ་བརྗེད་པར་མ་གྱུར་དང་། །བྱིང་དང་རྒོད་པ་རྟོག་པ་དང་། །དེ་སྤོང་མངོན་པར་
འདུ་བྱེད་དང༌། །ཞི་ཚེ་རྣལ་དུ་འཇོག་པའོ། །ཞེས་སོ། །གསུམ་པ་ནི། སྤྱིའི་ངོ་བོ་
ཏིང་ངེ་འཛིན་ཡིན་ལ། དེ་ལ་གྲོགས་ཀྱི་སྒོ་ནས་བཞི་སྟེ། འདུན་པའི་ཏིང་ངེ་འཛིན་
གུས་པས་སྦྱོར་བ་ལ་བརྟེན་ནས། སེམས་རྩེ་གཅིག་པ་ཉིད་ལ་རེག་པ་དང༌།
བརྩོན་འགྲུས་ཀྱི་ཏིང་ངེ་འཛིན་ནི་རྒྱུན་དུ་སྦྱོར་བ་ལ་བརྟེན་ནས་སེམས་རྩེ་གཅིག་
པ་ཉིད་ལ་རེག་པ་དང༌། སེམས་པའི་ཏིང་ངེ་འཛིན་སྔོན་གོམས་པས་ས་བོན་བཏབ་
པ་ལ་བརྟེན་ནས་སེམས་རྩེ་གཅིག་པ་ཉིད་ལ་རེག་པ་དང་། སྤྱོད་པའི་ཏིང་ངེ་འཛིན་
གཞན་གྱིས་བསྟན་པའི་ཆོས་རབ་ཏུ་རྣམ་འབྱེད་ཀྱི་རྒྱུ་ལས་སེམས་རྩེ་གཅིག་པ་
ཉིད་ལ་རེག་པའོ། །བཞི་པ་ནི། རྫུ་འཕྲུལ་ལ་སོགས་གང་དང་གང་མངོན་དུ་བྱ་
བར་འདོད་པ་དང་། དེ་ལ་ཡིད་གཏད་པས་མངོན་དུ་འགྱུར་བའོ། །ལྔ་པ་ནི། ཚོགས་
ལམ་ཆེན་པོའི་གནས་སྐབས་ན་བསྒོམ་མོ། །ཅིའི་ཕྱིར་ཏིང་ངེ་འཛིན་ལ་རྫུ་འཕྲུལ་
གྱི་རྐང་པ་ཞེས་བྱ་ཞེ་ན། དེ་ནི་ཡོན་ཏན་ཐམས་ཅད་འབྱོར་པའི་རྟེན་ཡིན་པའི་
ཕྱིར། དེ་སྐད་ཅེས་བྱའོ། །གཉིས་པ་ལ་གཉིས་ཏེ། དང་པོ་དྲོད་རྩེར་དབང་པོ་ལྔ་
1 (



ལུང་ཀན་འ་ས་ཏས།
བསྒོམ་པ་ནི། འདི་ལ་ཡང་ལྔ་ལས། དམིགས་ཡུལ་ནི་བདེན་པ་བཞི་སྟེ། འཕགས་
ལམ་གྱི་སྦྱོར་བས་བསྡུས་པས་བདེན་པའི་རྣམ་པ་ཅན་དུ་གྱུར་པའི་ཕྱིར་རོ། །སྒོམ་
ཚུལ་ནི། དད་པས་བདེན་པ་རྣམས་ཤེས་བྱ་དང་སྤང་བྱ་སོགས་སུ་ཡིད་ཆེས་པའི་
ཚུལ་གྱིས་དང་། བརྩོན་འགྲུས་ཀྱིས་བདེན་པའི་དེ་ཁོ་ན་ཉིད་མྱུར་དུ་རྟོགས་པར་
བྱ་བའི་ཕྱིར་སྤོ་བའི་ཚུལ་གྱིས་དང༌། དྲན་པས་བདེན་པའི་དེ་ཁོ་ན་ཉིད་རྟོགས་པའི་
དམིགས་རྣམ་མ་བརྗེད་པའི་ཚུལ་གྱིས་དང༌། ཏིང་ངེ་འཛིན་གྱིས་སེམས་རྩེ་གཅིག་
པའི་ཚུལ་གྱིས་དང་། ཤེས་རབ་ཀྱིས་བདེན་པའི་རྣམ་པ་སོ་སོར་འབྱེད་པའི་ཚུལ་
གྱིས་བསྒོམ་མོ། །ངོ་བོ་ནི། དད་པ། བརྩོན་འགྲུས། དྲན་པ། ཏིང་ངེ་འཛིན། ཤེས་
རབ་ཀྱི་དབང་པོ་སྟེ་ལྔའོ། །དབྱེ་བ། དགེ་བ་ཀུན་ལ་དད་སོགས་དབང་པོ་ལྔ་ཡོད་
དོ༑ ༑འབྲས་བུ་ནི། མཐོང་ལམ་མྱུར་དུ་ཐོབ་པ་དང་། སྒོམ་ལམ་གཞི་འགྲུབ་པའོ། །
གཉིས་པ་བཟོད་མཆོག་ཏུ་སྟོབས་ལྔ་བསྒོམ་ཚུལ་ནི། འདིའི་དམིགས་པ་
དང་བསྒོམ་ཚུལ་སྔ་མ་དང་འདྲ་ཞིང༌། ངོ་བོ་ནི། དད་སོགས་ལྔ་པོ་དེ་དག་སྟོབས་
འཕེལ་ཏེ། མ་དད་པ་སོགས་མི་མཐུན་ཕྱོགས་དང་མ་འདྲེས་པར་གཉེན་པོ་འབའ་
ཞིག་འབྱུང་བ་ནི། སྟོབས་ལྔ་ཞེས་བྱའོ། །འབྲས་བུ་ནི། བཟོད་མཆོག་དང་། མཐོང་
ལམ་འགྲུབ་པའོ། །ས་མཚམས་ནི་བཟོད་པ་དང༌། ཆོས་མཆོག་རབ་ཏུ་བསྒོམ་སྟེ།
དབུས་མཐར། དབང་པོ་རྣམས་དང་སྟོབས་རྣམས་དང་། །ངེས་འབྱེད་ཆ་མཐུན་
གཉིས་གཉིས་སོ། །ཞེས་སོ། །གསུམ་པ་མཐོང་ལམ་ནི། བྱང་ཆུབ་ཡན་ལག་
བདུན་གྱི་རང་བཞིན་ཏེ། འདིའི་དམིགས་ཡུལ་ནི། འཕགས་པའི་བདེན་པ་བཞིའི་
1 {ང]



IC
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
དེ་ཁོ་ན་ཉིད་དོ། །བསྒོམ་ཚུལ་ནི་དྲན་པ་ཡང་དག་བྱང་ཆུབ་ཀྱི་ཡན་ལག་གིས།
སྡུག་བསྔལ་ལ་དམིགས་ནས་དེས་དབེན་པ་ཚོལ། ཀུན་འབྱུང་ལ་དམིགས་ནས་དེ་
ལ་འདོད་ཆགས་དང་བྲལ་བ་ཚོལ། སྡུག་བསྔལ་འགོག་པ་ལ་དམིགས་ནས་དེས་
མངོན་དུ་བྱེད་པ་ཚོལ། སྡུག་བསྔལ་འགོག་པར་འགྲོ་བའི་ལམ་ལ་དམིགས་ནས་
དེས་བསྒོམ་པ་ཚོལ་བ་སྟེ། ལྷག་མ་དྲུག་གི་སྒོམ་ཚུལ་ཡང་དེ་དང་འདྲའོ། །ངོ་བོ་ནི།
མཐོང་ལམ་གྱི་དམིགས་པ་མ་བརྗེད་པའི་དྲན་པ་དང་། ཆོས་ཀྱི་དེ་ཁོ་ན་ཉིད་རྣམ་
པར་འབྱེད་པའི་ཤེས་རབ་དང་། དགེ་བ་ལ་སྤྲོ་བའི་བརྩོན་འགྲུས་དང༌། ལུས་
སེམས་ལ་ཕན་འདོགས་པའི་ཟག་མེད་ཀྱི་དགའ་བ་དང༌། ལུས་སེམས་ལས་སུ་
རུང་བའི་ཤིན་ཏུ་སྲུངས་པ་དང༌། སེམས་རྩེ་གཅིག་པའི་ཏིང་ངེ་འཛིན་དང༌། བྱིང་
རྒོད་ཀྱིས་མི་མཉམ་པ་མེད་པར་འཇུག་པའི་བཏང་སྙོམས་རྣམས་སོ། །ཡན་ལག་
ཏུ་འགྱུར་ཚུལ་ནི། དྲན་པ་ནི་གནས་ཀྱི་ཡན་ལག་སྟེ། དེའི་སྟོབས་ཀྱིས་ཡན་ལག་
རྣམས་དམིགས་པ་ལས་མི་གཡེང་བར་བྱེད་པའི་ཕྱིར་རོ། །ཆོས་རབ་ཏུ་རྣམ་འབྱེད་
ནི་རང་བཞིན་གྱི་ཡན་ལག་སྟེ། མཐོང་ལམ་རྣམ་པར་མི་རྟོག་པའི་ཡེ་ཤེས་ཀྱི་ངོ་བོ་
ཡིན་པའི་ཕྱིར་རོ། །ཤིན་ཏུ་སྔངས་པ་ལ་སོགས་པ་གསུམ་ནི་ཉོན་མོངས་མེད་པའི་
ཡན་ལག་སྟེ། གང་གིས་ཉོན་མོངས་མེད་པར་བྱེད་པ་ཤིན་ཏུ་སྦྱངས་པ་དང༌། གང་
ཉོན་མོངས་པ་མེད་པ་ཏིང་ངེ་འཛིན་དང་། ཉོན་མོངས་པ་མེད་པའི་ངོ་བོ་གང་ཡིན་
པ་བཏང་སྙོམས་ཡིན་པའི་ཕྱིར་རོ། །དེ་སྐད་དུ་ཡང་། དབུས་མཐར། རང་བཞིན་
ཡན་ལག་གནས་ཡན་ལག །གསུམ་པ་ངེས་འབྱུང་ཡན་ལག་སྟེ། །བཞི་པ་ཕན་



ལུང་ཀུན་ལས་བཏུས་པ།
ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་ལག །ཅེས་གསུངས་སོ། །
བཞི་པ་སྒོམ་ལམ་ནི། འཕགས་པའི་ལམ་ཡན་ལག་བརྒྱད་ཀྱི་རང་བཞིན་དུ་བསྒོམ་
སྟེ༑ འདི་ལ་ཡང་དམིགས་ཡུལ་དང༌། བསྒོམ་ཚུལ་ནི་སྔ་མ་དང་འདྲ་སྟེ། ཞིང་། ངོ་
བོ་ནི། མཐོང་ལམ་མཉམ་གཞག་ཏུ་རྟོགས་པའི་མཚན་ཉིད་རྗེས་ཐོབ་ཏུ་ཡོངས་སུ་
གཅོད་པར་བྱེད་པ་ཡང་དག་པའི་ལྟ་བ་དང༌། རང་གིས་རྟོགས་པ་ལྟར་གཞན་ལ་
སྟོན་པར་བྱེད་པའི་ངག་ཀུན་ནས་སློང་བ་ཡང་དག་པའི་རྟོག་པ་དང་། དེས་ཀུན་
ནས་བསླངས་ཏེ་རང་གིས་ཇི་ལྟར་རྟོགས་པ་ལྟར་གཞན་ལ་སྟོན་པར་བྱེད་པ་ངག་
གི་ལས་རྣམ་པར་དག་པའི་ངག་དང༌། སྲོག་གཅོད་སོགས་ལུས་ཀྱི་ལས་རྣམ་པར་
དག་པ་ཡང་དག་པའི་ལས་ཀྱི་མཐའ་དང༌། ཁ་གསག་དང་ཚུལ་འཆོས་སོགས་
ལུས་ངག་གི་ལས་རྣམ་པར་དག་པ་ཡང་དག་པའི་འཚོ་བ་དང༌། སྒོམ་སྤང་མ་ལུས་
པ་སྤོང་བའི་ཕྱིར་ཏེ། དེའི་གཉེན་པོ་ལ་ཡང་དག་པའི་རྩོལ་བ་དང་། ཞི་གནས་དང་། །
རབ་ཏུ་འཛིན་པ་དང་། བཏང་སྙོམས་ཀྱི་རྒྱུ་མཚན་མ་བརྗེད་པའི་ཡང་དག་པའི་དྲན་པ་
དང༌། མངོན་ཤེས་ལ་སོགས་ཡོན་ཏན་ཁྱད་པར་ཅན་གྱི་སྒྲིབ་པ་སེལ་བའི་ཆེད་དུ་
སྒོམ་པ་ཡང་དག་པའི་ཏིང་ངེ་འཛིན་ཆགས་པའི་ལམ་ཡན་ལག་རྣམས་སོ། །འདི་
ཐམས་ཅད་མཐོང་ལམ་མཉམ་གཞག་ཏུ་ནུས་པའི་སྒོ་ནས་ཐོབ་པས། མཐོང་ལམ་
ནས་ཡོད་པར་བཞག་ལ། སྒོམ་ལ་མངོན་དུ་བྱེད་པས་ངོ་བོ་སྒོམ་ལམ་དུ་བཞག་གོ །
འབྲས་བུ་ནི་སྒོམ་སྤང་སྤོང་བའོ། །བརྒྱད་པོ་འདི་དག་ཀྱང་ཡན་ལག་བཞིར་འགྱུར་ཏེ།
འདི་ལྟར་ཡང་དག་པའི་ལྟ་བ་ནི། ཡོངས་སུ་གཅོད་པའི་ཡན་ལག་ཡིན་ཏེ། མཉམ་
།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཞག་ཏུ་རྟོགས་པ་ལྟར་འདིའོ་ཞེས་དཔྱོད་པར་བྱེད་པའོ། །རྟོག་པ་ནི་གོ་བར་བྱེད་
པའི་ཡན་ལག་སྟེ། རང་གིས་རྟོགས་པ་ལྟར་རྣམ་པར་འཇོག་པའི་ངག་ཀུན་ནས་
སློང་བའི་ཕྱིར་རོ། །ངག་དང་ལས་ཀྱི་མཐའ་དང་འཚོ་བ་རྣམས་ནི་ཡིད་ཆེས་པར་
བྱེད་པའི་ཡན་ལག་སྟེ། གོ་རིམ་བཞིན་དུ་ལྟ་བ་དང༌། ཚུལ་ཁྲིམས་དང༌། འཚོ་བ་
རྣམ་དག་ཏུ་ཡིད་ཆེས་པར་བྱེད་པས་སོ། །རྩོལ་བ་དང་དྲན་པ་དང་ཏིང་ངེ་འཛིན་
གསུམ་ནི་མི་མཐུན་ཕྱོགས་ཀྱི་གཉེན་པོའི་ཡན་ལག་སྟེ། གོ་རིམ་བཞིན་དུ་སྒོམ་
སྤང་གི་ཉོན་མོངས་པ་དང༌། བྱིང་རྒོད་ཉེ་བའི་ཉོན་མོངས་པ་དང༌། མངོན་ཤེས་
སོགས་ཡོན་ཏན་ཁྱད་པར་ཅན་སྒྲུབ་པའི་མི་མཐུན་ཕྱོགས་ཀྱི་གཉེན་པོ་བྱེད་པས་
སོ༑ ༑དེ་སྐད་དུ་ཡང༌། ཡོངས་སུ་གཅོད་དང་གོ་བྱེད་དང༌། །རྣམ་གསུམ་གཞན་
ཡིད་ཆེས་པར་བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་
བརྒྱད་དེ། །ལྟ་དང་ཚུལ་ཁྲིམས་ཡོ་བྱད་བསྙངས། །གཞན་ལ་རྣམ་པར་རིག་བྱེད་
འདོད། །ཉོན་མོངས་ཉེ་བའི་ཉོན་མོངས་དབང་། །མི་མཐུན་ཕྱོགས་ཀྱི་གཉེན་པོའོ། །
ཞེས་སོ། །བྱེ་བྲག་ཏུ་སྨྲ་བ་རྣམས་ནི། དྲན་པ་ཉེར་བཞག་ནས། འཕགས་ལམ་
ཡན་ལག་བརྒྱད་ཀྱི་བར་སྡེ་ཚན་བདུན་པོ་རྣམས་གོ་རིམ་བཞིན་དུ་དྲན་པ་ཉེ་བཞག་
ཚོགས་ལམ་དང་། ཡང་དག་སྤོང་བ་དང་། རྫུ་འཕྲུལ་རྐང་བཞི་དང་། དབང་པོ་ལྔ་
དང་། སྟོབས་ལྔ་རྣམས་དྲོད་སོགས་སྦྱོར་ལམ་རྣམ་པ་བཞི་དང་། བྱང་ཆུབ་ཡན་
ལག་བདུན་ནི་སྒོམ་ལམ་བྱང་ཆུབ་དང་ཉེ་བའི་ཕྱིར་སྒོམ་ལམ་དང་། འཕགས་ལམ་
ཡན་ལག་བརྒྱད་ཀྱི་བར་ནི་མཐོང་བའི་ལམ་སྟེ། མཐོང་ལམ་ནི་ཆོས་ཀྱི་འཁོར་ལོ་
17



ལུང་ཀུན་ལས་བཏུས་པ་
ཡིན་ལ། འཕགས་ལམ་ཡན་ལག་བརྒྱད་ཀྱང་མྱུར་བར་འགྲོ་བ་ལ་སོགས་པའི་སྒོ་
ནས། འཁོར་ལོ་རིན་པོ་ཆེ་དང་ཆོས་མཐུན་པའི་ཕྱིར་ཞེས་ཟེར་ཏེ། དེ་སྐད་དུ་ཡང་།
མཛོད་ལས། མྱུར་བར་འགྲོ་སོགས་རྩིབ་སོགས་ཕྱིར། །ཞེས་དང༌། སྡེ་ཚན་བདུན་
ནི་གོ་རིམ་བཞིན། །ལས་ནི་དང་པོ་པ་དག་དང་། །ངེས་འབྱེད་ཆ་མཐུན་རྣམས་
དང་ནི། །སྒོམ་དང་མཐོང་ལ་རབ་ཏུ་ཕྱེ་ཞེས་སོ། །ལྔ་པ་མི་སློབ་པའི་ལམ་ནི།
སྡུག་བསྔལ་ཤེས། ཀུན་འབྱུང་སྤངས། འགོག་པ་མངོན་དུ་བྱས། ལམ་བསྒོམ་མོ་
ཞེས་པའི་ཤེས་པ་ཟག་པ་མེད་པ་དང༌། སྡུག་བསྔལ་ཤེས། ད་ཤེས་པར་བྱ་བར་
མེད་དོ་ཞེས་པ་ནས། ལམ་སྒོམ། ད་བསྒོམ་པར་བྱ་བར་མེད་དོ། །ཞེས་པའི་ཤེས་
པ་ཟག་པ་མེད་པ་དག གོ་རིམ་བཞིན་དུ་ཟད་པ་ཤེས་པ་དང་མི་སྐྱེ་བ་ཤེས་པ་ཡིན་ལ།
དེ་དག་གིས་མི་སློབ་པའི་ལམ་མཐར་ཕྱིན་ཏེ། ལམ་གྱི་བྱ་བ་ཡོངས་སུ་རྫོགས་པའི་
ཕྱིར་རོ། ། །
གཉིས་པ་སྒོམ་མཁན་གྱི་རྒྱུད་ལ་མངོན་རྟོགས་སྐྱེ་ཚུལ་ལ་གསུམ། མཐོང་
ལམ་མན་ཆད་སྤྱིའི་སྐྱེ་ཚུལ་མདོར་བསྟན་པ་དང༌། ཉན་རང་སོ་སོའི་ལམ་གྱི་སྐྱེ་
ཚུལ་གྱིས་རྒྱས་པར་བཤད་པ་དང་། ཐུན་མོང་དུ་སྙོམས་འཇུག་གཉིས་ཀྱི་སྐྱེ་ཚུལ་
གྱིས་མཇུག་བསྡུ་བའོ། །དང་པོ་ནི་ཚོགས་ལམ་དང༌། སྦྱོར་ལམ་ནི་བདེན་པ་
མངོན་སུམ་དུ་མ་མཐོང་ཡང་བདེན་པའི་ཆོས་ཉིད་སྤྱིའི་ཚུལ་དུ་ སྒོམ་ པ་ཡིན་ཏེ།
ཚོགས་ལམ་དུ་ཐོས་བསམ་གཙོ་ཆེ་བས་སྒྲོ་བཏགས་ ལ་ བརྟེན་ པའི་ ཕྱིར་ དང༌ །
སྦྱོར་ལམ་སྒོམ་བྱུང་ཡིན་ཡང་། རྟོག་པ་དང་བཅས་པ་ཉིད་ཀྱིས་ཡུལ་ལ་སྤྱིའི་ཚུལ་
།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གྱིས་འཇུག་པའི་ཕྱིར་རོ། །ཐེག་ཆེན་གྱི་མཐོང་ལམ་མཉམ་གཞག་ནི། ཆོས་ཉིད་
སྤྲོས་བྲལ་མངོན་སུམ་དུ་མཐོང་བའི་ཡེ་ཤེས་ཡིན་ལ། དེ་དག་ཀྱང་ཡུལ་སྡུག་བསྔལ་
ལ་སོགས་པའི་བདེན་པ་བཞིས། རེ་རེ་ལ་ཡང་ཆོས་བཟོད་ཆོས་ཤེས། རྗེས་བཟོད་
རྗེས་ཤེས་བཞི་བཞི་སྟེ། ཤེས་བཟོད་སྐད་ཅིག་མ་བཅུ་དྲུག་ཏུ་སྐྱེའོ། །དེ་ལ་ཆོས་
བཟོད་བཞི་ནི་འདོད་ཁམས་ཀྱི་མཐོང་སྤང་སྤོང་བའི་བར་ཆད་མེད་པའི་ལམ་ཡིན་ལ།
ཆོས་ཤེས་བཞི་ནི་དེའི་རྣམ་གྲོལ་མངོན་དུ་བྱེད་པའི་རྣམ་གྲོལ་ཡིན་ནོ། །རྗེས་བཟོད་
བཞི་ནི་ཁམས་གོང་གཉིས་ཀྱི་མཐོང་སྤང་སྤོང་བའི་བར་ཆད་མེད་ལམ་ཡིན་ལ།
རྗེས་ཤེས་བཞི་ནི་དེའི་རྣམ་གྲོལ་མངོན་དུ་བྱེད་པའི་རྣམ་གྲོལ་ལམ་ཡིན་ནོ། །དེའི་
ཕྱིར་མཛོད་ལས་བཟོད་དང་ཤེས་པ་གོ་རིམ་བཞིན། །བར་ཆད་མེད་དང་རྣམ་གྲོལ་
ལམ། །ཞེས་བཤད་དོ། །ཀུན་ལས་བཏུས་ལྟར་ན། སྡུག་བསྔལ་ལ་ཆོས་བཟོད་ནི།
སྡུག་བསྔལ་གྱི་བདེན་པའི་ཆོས་ཉིད་མངོན་སུམ་དུ་མཐོང་བས་ཁམས་གསུམ་གྱི་
སྡུག་བསྔལ་མཐོང་སྤངས་མ་ལུས་པ་སྤོང་བའི་བར་ཆད་མེད་པའི་ལམ་གྱིས་བསྡུས་
པའི་ཟག་པ་མེད་པའི་ཡེ་ཤེས་སོ། །ཆོས་ཤེས་པ་ནི་ཆོས་བཟོད་དང་དམིགས་རྣམ་
ཐ་མི་དད་པ་ཅན་སྡུག་བསྔལ་མཐོང་སྤང་སྤངས་པའི་རྣམ་གྲོལ་མངོན་དུ་བྱེད་པ་
རྣམ་གྲོལ་ལམ་གྱི་ངོ་བོར་གྱུར་པའི་ཟག་པ་མེད་པའི་ཡེ་ཤེས་སོ། །སྡུག་བསྔལ་ལ་
རྗེས་སུ་ཤེས་པའི་བཟོད་པ་ནི། བཟོད་ཤེས་སྔ་མ་གཉིས་པོ་དེ་ཉིད་འཕགས་པའི་
ཆོས་རྣམས་ཀྱི་རྒྱུའོ་ཞེས་ཡོངས་སུ་གཅོད་པར་བྱེད་པའི་ཟག་པ་མེད་པའི་ཡེ་ཤེས་
སོ༑ ༑རྗེས་སུ་ཤེས་པ་ནི་རྗེས་བཟོད་དེ་ཉིད་ཡོངས་སུ་གཅོད་པར་བྱེད་པའི་ཟག་
།



ལུང་ཀུན་ལས་བཏུས་ང་།
པ་མེད་པའི་ཡེ་ཤེས་སོ། །འདི་གཉིས་ནི་ཁྱད་པར་གྱི་ངོ་བོ་ཉིད་དོ། །དེ་བཞིན་དུ་
བདེན་པ་ལྷག་མ་རྣམས་ཀྱི་སྐད་ཅིག་མ་རྣམས་ལ་ཡང་ཅི་རིགས་པར་ཤེས་པར་
བྱའོ། །དེ་ལ་ཆོས་བཟོད་ཆོས་ཤེས་ནི། བདེན་པའི་ཆོས་ཉིད་རྟོགས་པས་གཟུང་བ་
རྟོགས་ལ། རྗེས་བཟོད་རྗེས་ཤེས་ཀྱིས་ནི་ཡང་དག་པའི་ཡེ་ཤེས་རྟོགས་པས་འཛིན་
པ་རྟོགས་སོ་ཞེས་བྱའོ། །དེའི་ཕྱིར་ཀུན་བཏུས་ཀྱི་འགྲེལ་པར། མཐོང་ལམ་གྱི་
ཡུལ་ནི་གཉིས་ཏེ། དེ་བཞིན་ཉིད་ཡང་དག་པའི་ཡེ་ཤེས་སོ་ཞེས་བཤད་དོ། །དེ་ལ་
སྐད་ཅིག་གི་ཚད་ནི། དུས་ཅི་ཙམ་གྱིས་སྡུག་བསྔལ་ལ་སོགས་པའི་བདེན་པ་
རྣམས་ལ་སྒྲོ་འདོགས་སེལ་བའི་ཤེས་པ་འབྱུང་བའི་དུས་དེ་ཙམ་ལ་བྱའི། དུས་མཐའི་
སྐད་ཅིག་མ་ནི་མ་ཡིན་ནོ། །རྩ་བར། རྗེས་ཐོབ་འཕགས་པའི་བདེན་བཞི་ལ། །
ཤེས་བཟོད་སྐད་ཅིག་བཅུ་དྲུག་སྐྱེ། །ཞེས་པ་ནོར་པ་སྟེ། མངོན་པ་གོང་འོག་གང་
གི་ལུགས་ལ་ཡང་སྐད་ཅིག་བཅུ་དྲུག་མཉམ་གཞག་ལ་འཇོག་པའི་ཕྱིར་དང་། རིགས་
པ་དྲུག་ཅུ་པར། གལ་ཏེ་ཆོས་ཤེས་མཇུག་ཐོགས་སུ། །འདི་ལ་བྱེ་བྲག་ཡོད་གྱུར་
ན༑ ༑ཤིན་ཏུ་ཕྲ་བའི་དངོས་ལའང་། །གང་གིས་སྐྱེ་བར་རྣམ་བརྟགས་པ། །རྣམ་
པར་མི་མཁས་དེ་ཡིས་ནི། །རྐྱེན་ལས་སྐྱེས་པའི་དོན་མ་མཐོང་། །ཞེས་པའི་འགྲེལ་
པར། ཟླ་བ་གྲགས་པས་མཐོང་ལམ་སྐད་ཅིག་མ་གཅིག་ཏུ་བཤད་ཅིང་། སེང་གེ་
བཟང་པོས་ཀྱང་། མཐོང་ལམ་མཉམ་གཞག་དེ་ཉིད། རྗེས་ཐོབ་ངེས་པ་མི་འདྲ་བ་
བཅུ་དྲུག་འདྲེན་པའི་ཆ་ནས་སྐད་ཅིག་བཅུ་དྲུག་དུ་བཞག་པར་བཤད་པའི་ཕྱིར་རོ། །
གཉིས་པ་ཉན་རང་སོ་སོའི་ལམ་གྱི་སྐྱེ་ཚུལ་གྱིས་རྒྱས་པར་བཤད་པ་ལ། ཉན་ཐོས་



རངས
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་ང༌།
ཀྱི་མངོན་རྟོགས་དང༌། རང་སངས་རྒྱས་ཀྱི་མངོན་རྟོགས་གཉིས་ཀྱི། དང་པོ་ལ་
གསུམ། ཞུགས་འབྲས་ཀྱི་གང་ཟག་ཟུང་བཞིའི་རྣམ་གཞག མྱུར་བ་ཆེ་གསུམ་
གྱིས་གྲོལ་ཚུལ། ཉན་རང་གི་མངོན་རྟོགས་ས་བརྒྱད་དང་སྦྱར་བའོ། །དང་པོ་ལ།
གང་ལ་གནས་པའི་འབྲས་བུ། དེ་ལ་གནས་པའི་གང་ཟག་གི་རྣམ་གཞག་གཉིས་ཀྱི།
དང་པོ་ལ་འབྲས་བུའི་ངོ་བོ། གྲངས་དང་གོ་རིམ་ངེས་པ། ཐོབ་བྱེད་ཀྱི་རྒྱུ། ཁམས་
གང་དུ་གང་ཐོབ་པ་དང་ལྔའོ། དང་པོ་ནི། དགེ་སྦྱོང་གི་ཚུལ་གྱི་འབྲས་བུ་སྟེ། དེ་
ཉིད་འབྲས་བུའི་མཆོག་ཡིན་པའི་ཕྱིར་རོ། །དེ་ཡང་སྤངས་པ་དང་རྟོགས་པ་གཉིས་
ཀྱི་རང་བཞིན་ནོ། །དེ་དག་རེ་རེ་ལ་ཡང་བརྒྱད་ཅུ་རྩ་དགུ་རྩ་དགུ་སྟེ། འདོད་པའི་
མཐོང་སྤང་རིས་བཞི་དང༌། ཁམས་གོང་མ་གཉིས་ཀྱི་མཐོང་སྤང་རིས་བཞི་སྟེ། བརྒྱད་
སྤངས་པའི་བྲལ་བ་བརྒྱད། དེ་སྙེད་ཀྱི་རྣམ་རོལ་དང་། ས་དགུ་པོ་རེ་རེ་ལ་ཡང་
སྒོམ་སྤང་ཆེ་འབྲིང་དགུ་དག་སྤངས་པའི་བྲལ་འབྲས་བརྒྱད་ཅུ་རྩ་གཅིག་དང་། དེ་
སྙེད་ཀྱི་རྣམ་གྲོལ་རྣམས་སོ། །དེ་དག་ལ་དགེ་སྦྱོང་གི་ཚུལ་ནི་ཟག་མེད་ཀྱིས་བསྡུས་
པའི་བར་ཆད་མེད་པའི་ལམ་སྟེ་ འདིས་ཉོན་མོངས་པ་སྤངས་ནས་དོན་དམ་པའི་
དགེ་སྦྱོང་དུ་བྱེད་པའི་ཕྱིར་ན་དགེ་སྦྱོང་གི་ཚུལ་ཞེས་བྱའོ། །དེ་ལྟར་ཡང་མདོ་ལས།
སྡིག་པ་མི་དགེ་བའི་ཆོས་ཞེས་བྱ་བ་ནས། རྒྱས་པར་རྒ་ཤིར་འགྱུར་བའི་བར་རྣམ་
པ་ད་མ་ཞི་བར་བྱས་པ་ཡིན་པས་དེའི་ཕྱིར་དགེ་སྦྱོང་ཞེས་གསུངས་པའི་ཕྱིར་རོ། །
སྤངས་པ་རྣམས་ནི་དེའི་བྲལ་བའི་འབྲས་བུ་ཡིན་ལ། རྣམ་གྲོལ་ནི་རྒྱུ་མཐུན་པའི་
འབྲས་བུ་ཡིན་པའི་ཕྱིར་རོ། །དེ་དག་ལ་དགེ་སྦྱོང་གི་ཚུལ་གྱི་འབྲས་བུ་ཡིན་ཞེས་
1 （5



པུར་ཀན་ལས་བཏུས་ང༌།
བྱའོ། དེ་ལྟར་ཡང་མཛོད་དུ། དགེ་སྦྱོང་ཚུལ་ནི་དྲི་མེད་ལམ། །འབྲས་བུ་འདུས་
བྱས་འདུས་མ་བྱས། །དེ་དག་བརྒྱད་ཅུ་རྩ་དགུའོ། །གྲོལ་ལམ་ཟད་པ་རྣམས་དང་
བཅས། །ཞེས་སོ། །དེ་དག་གནས་སྐབས་ཀྱི་བྱེ་བྲག་ལས་རྒྱུན་དུ་ཞུགས་པ་ལ་
སོགས་པའི་དགེ་སྦྱོང་གི་ཚུལ་གྱི་འབྲས་བུ་བཞིར་མདོ་ལས་གསུངས་པ་ཡིན་ནོ། །
གཉིས་པ་ནི། དེ་ལྟར་དགེ་སྦྱོང་གི་ཚུལ་གྱི་འབྲས་བུ་བརྒྱད་ཅུ་རྩ་དགུ་ཡིན་ན། ཅིའི་
ཕྱིར་འབྲས་བུ་བཞིར་བཞག་ཅེ་ན། མཛོད་དུ། འབྲས་བུ་བཞི་རྣམ་བཞག་པ་ནི། །
རྒྱུ་ལྔ་དག་ནི་སྲིད་ཕྱིར་རོ། །འབྲས་ལ་སྔོན་ལམ་བཏང་བ་དང༌། །གཞན་ཐོབ་པ་
དང་ཟད་སྡོམ་དང༌། །ཤེས་པ་བརྒྱད་ཚང་ཐོབ་པ་དང༌། །རྣམ་པ་བཅུ་དྲུག་ཐོབ་
པའོ། །ཞེས་གནས་སྐབས་གང་དུ་རྒྱུ་ལྔ་པོ་སྲིད་པ་དེ་ཉིད་འབྲས་བུར་རྣམ་པར་
བཞག་སྟེ། འདི་ལྟར། ཞུགས་པའི་ལམ་སྔོན་དུ་བཏང་བ་དང་། འབྲས་བུའི་ལམ་
ཐོབ་པ་དང༌། སྤངས་པ་ཀུན་གྱི་ཐོབ་པ་གཅིག་པ་རྙེད་པ་དང༌། ཆོས་དང་རྗེས་སུ་
ཤེས་པ་བརྒྱད་ཅིག་ཅར་ཐོབ་པ་དང༌། མི་རྟག་པ་ལ་སོགས་པའི་རྣམ་པ་བཅུ་དྲུག་
ཐོབ་པས་སོ། །ཞེས་བཤད་དོ། །ཡང་ན་འདི་ལྟར་བཤད་པར་བྱ་སྟེ། འདི་ལྟར་
སྤང་བྱ་ནི་གསུམ་སྟེ། ཐར་པ་ལ་འཇུག་པའི་གེགས་སུ་གྱུར་པ་ཀུན་སྦྱོར་གསུམ་
དང་། འགྲོ་བ་ཐ་མ་དང་ཁམས་ཐ་མ་ལ་འདས་པའི་གེགས་སུ་གྱུར་པའི་ཐ་མའི་ཆ་
མཐུན་ལྔ། ཁམས་གོང་མ་ལས་འདས་པའི་གེགས་སུ་གྱུར་པ་གོང་མའི་ཆ་མཐུན་
ལྔའོ། །དེ་དག་ནི་གོ་རིམ་བཞིན་དུ། ཐར་པ་འདོད་པ་རྣམས་ཀྱིས་སྤང་བྱ་རགས་
པ་དང་། ཕྲ་བ་དང་། ཤིན་ཏུ་ཕྲ་བ་རྣམས་ཡིན་ལ། དེ་དག་སྤངས་པ་ཡང་དོན་དུ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཉེར་བྱའི་འབྲས་བུ་ཆུང་ངུ་དང༌། འབྲིང་དང༌། ཆེན་པོ་རྣམས་ཡིན་ནོ། །དེ་ལ་
དང་པོ་སྤངས་པས་ནི་རྒྱུན་དུ་ཞུགས་པའི་འབྲས་བུ་རྣམ་པར་བཞག་སྟེ། མདོ་ལས།
གང་ཟག་འདི་ནི་ཀུན་ཏུ་སྦྱོར་བ་གསུམ་སྤངས་པས་རྒྱུན་དུ་ཞུགས་པའོ་ཞེས་སོ། །
ཐ་མའི་ཆ་མཐུན་ལྔ་སྲབ་པར་བྱས་པ་དང་། མ་ལུས་པ་སྤངས་པ་ནི་གོ་རིམ་བཞིན་དུ།
ཕྱིར་འོང་དང་། ཕྱིར་མི་འོང་གི་འབྲས་བུར་རྣམ་པར་བཞག་སྟེ། མདོ་ལས། ལན་
ཅིག་ཕྱིར་འོང་གི་འབྲས་བུ་གང་ཞེ་ན། ཀུན་ཏུ་སྦྱོར་བ་གསུམ་སྤངས་པ་དང་། འདོད་
ཆགས་དང་། ཞེ་སྡང་དང་། གཏི་མུག་གསུམ་རྣམས་སྲབ་པ་གང་ཡིན་པ་དེ་ཡིན་
ནོ༑ ༑ཕྱིར་མི་འོང་བའི་འབྲས་བུ་གང་ཞེ་ན། ཀུན་ཏུ་སྦྱོར་བ་ཐ་མའི་ཆ་དང་མཐུན་
པ་ལྔ་སྤངས་པ་གང་ཡིན་པ་དེ་ཡིན་ནོ། །ཞེས་གསུངས་སོ། །ཅིའི་ཕྱིར་འདོད་པའི་
སྒོམ་སྤང་སྤངས་པ་ལ་འབྲས་བུ་བར་པ་གཉིས་བཞག་ཅེ་ན། འདོད་པའི་སྒོམ་སྤང་
གི་ཉོན་མོངས་པ་ནི་ཆེས་རགས་པ་དང་། རིམ་གྱིས་སྤོང་བའི་ཕྱིར། འདོད་པའི་
ཉོན་མོངས་པ་ཕལ་ཆེར་ཟད་པ་ན་ཕྱིར་འོང་དང་། མ་ལུས་པ་ཟད་པ་ན་ཕྱིར་མི་འོང་གི་
འབྲས་བུར་རྣམ་པར་བཞག་སྟེ། འདོད་པའི་ཉེས་དམིགས་བསྟན་པའི་ཕྱིར་དང་དེ་
ལས་མྱུར་དུ་འདའ་བར་བསྟན་པའི་ཕྱིར་རོ། །གསུམ་པ་སྤངས་པ་ནི་དགྲ་བཅོམ་
པའི་འབྲས་བུར་རྣམ་པར་བཞག་སྟེ། མདོ་ལས། གོང་མ་དང་མཐུན་པ་ལྔ་སྤངས་
པས་ནི་དགྲ་བཅོམ་པའི་འབྲས་བུའོ། །ཞེས་སོ། །མདོར་བསྡུས་ན། སྤང་བྱ་ལ་
མཐོང་སྤང་དང་ སྒོམ་སྤང་གཉིས་སུ་ངེས་པས་ མཐོང་ སྤང་སྤངས་པའི་དབང་དུ་
བྱས་ན། རྒྱུན་ཞུགས་ཀྱི་འབྲས་བུར་བཞག་གོ །སྒོམ་སྤང་ལ་ཡང་འདོད་པ་དང༌།
S



ལུང་ཀུན་ལས་བཏུས་པ།
ཁམས་གོང་གི་སས་བསྡུས་པ་གཉིས་ཡིན་ལ། འདོད་པའི་སྒོམ་སྤང་ལ་རགས་པ་
དང༌། ཕྲ་བ་གཉིས་ཀྱིས་དེ་དག་སྤངས་པའི་དབང་དུ་བྱས་ནས་གོ་རིམ་བཞིན་དུ།
འབྲས་བུ་བར་པ་གཉིས་བཞག་ལ། ཁམས་གོང་གི་སྒོམ་སྤང་སྤངས་པ་ལ་དགྲ་
བཅོམ་པའི་འབྲས་བུར་བཞག་སྟེ། དེ་ལྟར་ན་སྤང་བྱའི་དབང་གིས་འབྲས་བུ་བཞིར་
གྲངས་ངེས་པ་ཡིན་ནོ། །གསུམ་པ་ནི། འབྲས་བུ་བཞི་པོ་སྔ་མ་སྔ་མ་རྣམས་ཕྱི་མ་
ཕྱི་མའི་རྒྱུ་ཡིན་པས་དོན་གྱི་གོ་རིམ་ཡིན་ནོ། །བཞི་པ་ལ། ས་གང་ལ་བརྟེན་ནས་
ཐོབ་པ་ནི། འབྲས་བུ་དང་པོ་དང་གཉིས་པ་ནི། དང་པོ་ཉེར་སྡོགས་མི་ལྕོགས་མེད་
པ་ལ་བརྟེན་ཏེ། འདོད་པའི་ཉོན་མོངས་པ་མ་སྤངས་པའི་ཕྱིར་རོ། །འབྲས་བུ་གསུམ་
པ་ནི་གལ་ཏེ་རིམ་གྱིས་ཐོབ་ན་མི་ལྕོགས་མེད་པ་ལ་བརྟེན་ལ། འདོད་ཆགས་དང་
བྲལ་བ་ཞིག་གིས་ཐོབ་ན། བསམ་གཏན་གྱི་དངོས་གཞི་གང་རུང་ལ་བརྟེན་ནོ། །
གཟུགས་མེད་ལ་ནི་མི་བརྟེན་ཏེ། དེ་ནི་འདོད་པའི་ཉོན་མོངས་པའི་གཉེན་པོར་མི་
རུང་བའི་ཕྱིར་དང༌། ཕྱིར་མི་འོང་ཡང་འདོད་པའི་ཉོན་མོངས་པ་སྤངས་པས་རབ་
ཏུ་ཕྱེ་བ་ཡིན་པའི་ཕྱིར་རོ། །འབྲས་བུ་བཞི་པ་ནི་བསམ་གཏན་ས་དྲུག གཟུགས་
མེད་དང་པོ་གསུམ་རྣམས་ལ་བརྟེན་ཏེ། གལ་ཏེ་ཁམས་འོག་མ་གཉིས་སུ་ཐོབ་པར་
བྱེད་ན། བསམ་གཏན་ས་དྲུག་ལ་བརྟེན་ལ། གཟུགས་མེད་དུ་ཐོབ་ན་གཟུགས་
མེད་དང་པོ་གསུམ་གང་རུང་ལ་བརྟེན་ནས་འཐོབ་པའི་ཕྱིར་རོ། །མཐོང་སྒོམ་གང་
གིས་ཐོབ་པ་ནི། འབྲས་བུ་དང་པོ་མཐོང་ལམ་ཁོ་ནས་ཐོབ་སྟེ། དེ་ནི་མཐོང་སྤང་
སྤངས་པས་རབ་ཏུ་ཕྱེ་བ་ཡིན་པའི་ཕྱིར་རོ། །བར་པ་གཉིས་ནི། གལ་ཏེ་རིམ་གྱིས་
，t，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཐོབ་ན་སྒོམ་ལམ་གྱིས་ཐོབ་ལ། ཕལ་ཆེར་ལས་འདོད་ཆགས་དང་བྲལ་བ་དང་།
འདོད་པ་ལས་འདོད་ཆགས་དང་བྲལ་བས་ཐོབ་ན་མཐོང་ལམ་གྱིས་ཐོབ་བོ། །ཐ་
མ་ནི་སྒོམ་ལམ་ཁོ་ནས་ཐོབ་སྟེ། དེ་ནི་ཁམས་གོང་གི་སྒོམ་སྤང་སྤངས་པས་རབ་ཏུ་
ཕྱེ་བའི་ཕྱིར་རོ། །འཇིག་རྟེན་པ་དང་འཇིག་རྟེན་ལས་འདས་པའི་ལམ་གང་གིས་
ཐོབ་པ་ནི། འབྲས་བུ་དང་པོ་དང་ཐ་མ་གཉིས་ནི་འདས་ལམ་ཁོ་ནས་ཐོབ་སྟེ། མཐོང་
སྤང་དང་སྲིད་རྩེའི་ཉོན་མོངས་པ་འཇིག་རྟེན་པའི་ལམ་གྱིས་སྤོང་བར་མི་ནུས་པའི་
ཕྱིར་རོ། །འབྲས་བུ་བར་པ་གཉིས་མཐོང་ལམ་གྱིས་ཐོབ་པ་ནི། འདས་ལམ་གྱིས་
ཐོབ་ལ། སྒོམ་ལམ་གྱིས་ཐོབ་པ་ནི། གལ་ཏེ་གང་ཟག་དེ་ཞི་གནས་སྤྲོད་པ་ཞིག་
ཡིན་ན། འཇིག་རྟེན་པའི་ལམ་གྱིས་ཐོབ་ལ། གལ་ཏེ་ལྷག་མཐོང་སྤྱོད་པ་ཞིག་
ཡིན་ན། འཇིག་རྟེན་ལས་འདས་པའི་ལམ་གྱིས་ཐོབ་བོ། །འབྲས་བུ་གང་འཇིག་
རྟེན་ལས་འདས་པའི་ལམ་གྱིས་ཐོབ་པ་ལས་ནི་ཉམས་པ་མི་སྲིད། འདས་ལམ་ནི་
སྤང་བྱའི་ས་བོན་དྲུངས་འབྱིན་བྱེད་ཡིན་པས་སོ། །འཇིག་རྟེན་པའི་ལམ་གྱིས་ཐོབ་པ་
དག་ལ་ནི་ཉམས་པ་སྲིད་དོ། །དེས་ན་འབྲས་བུ་དང་པོ་དང་ཐ་མ་གཉིས་ལས་ཉམས་
པ་མི་སྲིད་ཅིང༌། བར་པ་དག་ལས་ཉམས་པ་ཡང་སྲིད་དོ། །ལྔ་པ་ནི་མཛོད་དུ།
འདོད་པར་གསུམ་ཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད། །མི་སྐྱེ་
ལུང་ལས་འདིར་རྩོམ་ཞིང་། །དེ་མཐར་ཕྱིན་ཞེས་འབྱུང་ཕྱིར་རོ། །ཞེས་པས་དང་
པོ་གསུམ་ནི་འདོད་པའི་རྟེན་ཁོ་ན་ལ་ཐོབ་ཅིང། རྒྱུན་ཞུགས་དང་ཕྱིར་འོང་ནི་
འདོད་པ་ལ་འདོད་ཆགས་དང་མ་བྲལ་བའི་ཕྱིར་དང་། ཕྱིར་མི་འོང་ཡང་རིམ་གྱིས་
] { }



ལུང་ཀན་ལས་བཏུས་པ།
tn)
པ་ནི་དང་པོའི་ཉེར་སྡོགས་ལ་བརྟེན་ནས་ཐོབ་པའི་ཕྱིར་དང་། ཐོད་རྒལ་བ་ནི་
མཐོང་ལམ་ལ་བརྟེན་ནས་ཐོབ་ལ། ཁམས་གོང་གི་རྟེན་ལ་མཐོང་ལམ་མེད་པའི་
ཕྱིར་རོ། །དེའི་རྒྱུ་མཚན་ཡང་ཁམས་གོང་མའི་རྟེན་ལ་སྐྱོ་བ་མེད་པའི་ཕྱིར་དང་། སྐྱོ་བ་
དང་བྲལ་བས་ ཁམས་གསུམ་ལ་ངེས་པར་འབྱུང་ བར་ བྱ་བའི་ཕྱིར་ དུ་འཕགས་
ལམ་ལ་རྩོམ་པ་མེད་པའི་ཕྱིར་རོ། །ལུང་ལས་ཀྱང་བར་དོར་མྱ་ངན་ལས་འདའ་བ་
སོགས་ལྔ་པོ་འདིར་རྩོམ་ཞིང་དེར་མཐར་ཕྱིན་པར་འགྱུར་རོ། །ཞེས་གསུངས་པའི་
ཕྱིར་རོ། །བཞི་པ་ནི། ཁམས་གསུམ་ཀའི་རྟེན་ལ་ཐོབ་བོ། །
གཉིས་པ་དེ་ལ་གནས་པའི་གང་ཟག་གི་རྣམ་གཞག་ལ་བཞི། རྒྱུན་ཞུགས་
ཞུགས་འབྲས་ལན་ཅིག་ཕྱིར་འོང༌། ཕྱིར་མི་འོང་། དགྲ་བཅོམ་ཞུགས་འབྲས་
རྣམས་སོ། །དང་པོ་ལ་ཞགས་པ་དང་གནས་པ་གཉིས་ཀྱི། དང་པོ་ནི། ཤེས་བཟོད་
སྐད་ཅིག་མ་བཅུ་དྲུག་པོ་དེ་ལས་སྐད་ཅིག་མ་དང་པོ་བཅོ་ལྔ་ནི་བདེན་པའི་དེ་ཁོ་
ན་ཉིད་སྔར་མ་མཐོང་བ་གསར་དུ་མཐོང་བའི་ཕྱིར། མཐོང་བའི་ལམ་ཞེས་བྱ་སྟེ།
དེ་ལ་གནས་པ་སྔར་འདོད་པའི་སྒོམ་སྤང་གཏན་མ་སྤངས་པའམ། ལྔ་པ་མན་ཆད་
སྤངས་པ་ནི། རྒྱུན་དུ་ཞུགས་པའི་འབྲས་བུ་ལ་ཞུགས་པ་ཡིན་ཏེ། འབྲས་བུ་དང་
པོ་ཐོབ་ཕྱིར་དུ་ལམ་ལ་བརྩོན་བཞིན་པ་ཡིན་པའི་ཕྱིར་རོ། །དེ་ལ་དབྱེ་ན་དབང་
རྟུལ་དད་པའི་རྗེས་འབྲང་དང༌། དབང་རྣོན་ཆོས་ཀྱི་རྗེས་འབྲང་གཉིས་སོ། །
གཉིས་པ་འབྲས་གནས་ནི་ཞུགས་པ་དེ་ཉིད་སྐད་ཅིག་མ་བཅུ་དྲུག་པ་ལམ་ལ་རྗེས་
ཤེས་ཀྱི་ཚེ། རྒྱུན་ཞུགས་འབྲས་གནས་ཡིན་ཏེ། ཀུན་སྦྱོར་གསུམ་སྤངས་པས་རབ་
IES ]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཏུ་ཕྱེ་བའི་དགེ་སྦྱོང་གི་ཚུལ་གྱི་འབྲས་བུ་ལ་གནས་པའི་ཕྱིར་རོ། །ཀུན་སྦྱོར་གསུམ་
ནི་འཇིག་ལྟ་དང་། ཚུལ་ཁྲིམས་དང་བརྟུལ་ཞུགས་ལ་མཆོག་འཛིན་དང༌། ཐེ་ཚོམ་
མོ༔ ཅིའི་ཕྱིར་འདི་དག་སྤངས་པས་རྒྱུན་དུ་ཞུག་པར་བཞག་ཅེ་ན། གསུམ་པོ་
འདི་ནི་རྒྱུན་ཞུགས་ཀྱི་སྤང་བྱའི་གཙོ་བོ་ཡིན་པའི་ཕྱིར་ཏེ། མྱ་ངན་ལས་འདས་པའི་
ལམ་ལ་འཇུག་པའི་གེགས་ཀྱི་གཙོ་བོ་ཡིན་པས་སོ། །འདི་ལྟར་འཇིག་ལྟས་ཕུང་
པོ་ལ་བདག་ཏུ་བཟུང་ནས་འཁོར་བ་ལ་མངོན་པར་དགའ་བས་སྡུག་བསྔལ་ལས་
མི་ཐར་བའི་རྒྱུ་བྱེད་ཅིང་། ཚུལ་ཁྲིམས་བརྟུལ་ཞུགས་མཆོག་འཛིན་གྱིས་ལམ་ངན་
པ་ལ་མངོན་པར་ཞེན་པས་ཀྱང་ལོག་པར་ངེས་པར་འབྱུང་བའི་རྒྱུ་བྱེད་ལ། ཐེ་ཚོམ་
གྱིས་ལམ་བཟང་པོ་ལ་སོམ་ཉི་ཟ་བས་ཡང་དག་པར་ངེས་པར་འབྱུང་བ་མ་ཡིན་
པའི་རྒྱུ་བྱེད་པའི་ཕྱིར་ཏེ། དཔེར་ན་འགྲོ་བར་མི་འདོད་པ་དང༌། འདོད་ཀྱང་ལམ་
ལོག་པ་ལ་བརྟེན་པ་དང༌། ཡང་དག་པའི་ལམ་ལ་ཐེ་ཚོམ་ཟ་བ་ནི། འགྲོ་བྱའི་ཡུལ་
དུ་ཕྱིན་པར་བྱེད་པའི་གེགས་ཡིན་པ་བཞིན་ནོ། །དེ་སྐད་དུ་ཡང་། འགྲོ་མི་འདོད་
དང་ལམ་ནོར་དང་། །ལམ་ལ་ཐེ་ཚོམ་ཅི་སྙེད་གཅིག །ཐར་པ་བགྲོད་ལ་གེགས་
བྱེད་པ། །དེའི་ཕྱིར་ན་གསུམ་བསྟན་ཏེ། །ཞེས་སོ། །ཅིའི་ཕྱིར་རྒྱུན་ཞུགས་ཞུགས་
པ་ཞེས་བྱ་ཞེ་ན། ཐར་པའི་གེགས་དང་བྲལ་བས་མྱ་ངན་ལས་འདས་པའི་རྒྱུན་ལ་
ཞུགས་པའི་ཕྱིར་རོ། །དབྱེ་ན། དབང་པོས་ཕྱེ་བ་དད་མོས་དང་། མཐོང་ཐོབ་
གཉིས་ཏེ། དང་པོ་ནི། སྔར་གྱི་དད་པའི་རྗེས་འབྲང་དེ་ཉིད་འབྲས་བུ་ལ་གནས་
པའི་དུས་སུ། དད་པ་ལྷག་པ་ཉིད་ཀྱིས་ལྷག་པར་མོས་པས་རབ་ཏུ་ཕྱེ་བའི་ཕྱིར་
18)



ལུང་ཀུན་ལས་བཏུས་པ།
དད་མོས་ཞེས་བྱའོ། །གཉིས་པ་ནི། སྔར་གྱི་ཆོས་ཀྱི་རྗེས་འབྲང་དེ་ཉིད་འབྲས་
བུའི་དུས་སུ་ཤེས་རབ་ལྷག་པ་ཉིད་ཀྱིས་མཐོང་བས་རབ་ཏུ་ཕྱེ་བའི་ཕྱིར་མཐོང་
ཐོབ་ཞེས་བྱའོ། །སྦྱོར་བས་ཕྱེ་བ་འབྲས་གནས་ཙམ་པོ་དང་ཁྱད་པར་ཅན་གཉིས་
སོ༑ ༑དང་པོ་ནི། འབྲས་བུ་ལ་གནས་པ་དེ་ཉིད་ཁྱད་པར་ཅན་གྱི་འབྲས་བུའི་དོན་
ད་ལམ་ལ་མི་བརྩོན་པ། གཉིས་པ་ནི་དེ་ལས་བཟློག་པའོ། །དབང་པོ་དང་སྦྱོར་
བས་ཕྱེ་བ་འདི་གཉིས་ནི། འབྲས་བུ་བར་པ་གཉིས་ལའང་འདི་ཁོ་ན་བཞིན་དུ་ལྟ་
བར་བྱའོ། །དབང་པོ་རྣོ་རྟུལ་དེ་དག་ཏུ། །དད་དང་ཆོས་ཀྱི་རྗེས་འབྲང་བ། །ཞེས་
པའི་རྒྱུན་ཞུགས་ཞུགས་པའི་སྐབས་སུ་འགྲེལ་གྱིས། འབྲས་གནས་ཀྱི་སྐབས་སུ་
འགྲེལ་པ་མེད་དོ། །རྒྱུན་ཞུགས་ལ་སྐྱེ་བའི་ཁྱད་པར་གྱིས་ཕྱེ་ན། རེ་ལྟར་ཐོགས་ན་
ལན་བདུན་པ་དང་རིགས་ནས་རིགས་སུ་སྐྱེ་བ་གཉིས་སོ། །དང་པོ་ནི། སྤྱིར་
ཁམས་གསུམ་ན་སྒོམ་སྤང་དུ་ཡོད་ཅེ་ན། འདོད་པ་དང་། བསམ་གཏན་བཞི་དང་།
གཟུགས་མེད་བཞི་སྟེ་ས་དགུ་པོ་རེ་རེ་ལའང་སྒོམ་སྤང་གི་ཉོན་མོངས་ཆུང་ངུ་དང་
འབྲིང་དང་ཆེན་པོ་གསུམ་གསུམ་དུ་དབྱེ་ཞིང༌། དེ་རེ་རེ་ལ་ཡང་ཆུང་འབྲིང་གསུམ་
གསུམ་དུ་ཕྱེ་བས་དགུ་དགུ་ཡོད་ལ། དེ་དག་རྣམས་ལ་སྲིད་རྩེ་མ་གཏོགས་པ་འཇིག་
རྟེན་པའི་ལམ་གྱིས་སྤོང་ཞིང་། སྲིད་རྩེ་ནི་འཇིག་རྟེན་ལས་འདས་པའི་ལམ་ཁོ་ནས་
སྤོང་ལ། དེ་ལས་རེ་ལྟར་ཐོགས་ན་སྲིད་པ་བདུན་པ་ནི། ཁྱད་པར་གསུམ་དང་ལྡན་ཏེ།
འབྲས་བུའི་ཁྱད་པར་འབྲས་བུ་ཙམ་ལ་གནས་པ། སྤངས་པའི་ཁྱད་པར་འདོད་
པའི་སྒོམ་སྤང་གཏན་མ་སྤངས་པ། སྐྱེ་བའི་ཁྱད་པར་འདོད་པའི་ལྷའམ་མིར་སྐྱེ་བ་
1
}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བདུན་བླངས་ནས། བདུན་པ་ལ་སྡུག་བསྔལ་གྱི་ཐ་མ་མངོན་དུ་བྱེད་པའོ། །གཉིས་
པ་རིགས་ནས་རིགས་སུ་སྐྱེ་བ་ལ་ཡང་ཁྱད་པར་གསུམ་སྟེ། སྤངས་པའི་ཁྱད་པར་
འདོད་པའི་སྒོམ་སྤང་རྣམ་པ་གསུམ་མམ་བཞི་ལས་གྲོལ་ཞིང་། ལྔ་པ་མ་སྤངས་པ་
གཉེན་པོའི་ཁྱད་པར་སྤངས་པ་དེ་དག་གི་གཉེན་པོ་ཟག་མེད་ཀྱི་དབང་པོ་ཐོབ་
པའོ། །སྐྱེ་བའི་ཁྱད་པར་འདོད་པའི་ལྷའམ་མིར་རིགས་མཐུན་གཉིས་སམ་གསུམ་
བླངས་ནས་མྱ་ངན་ལས་འདའ་བའོ། །ཟུང་གཉིས་པ་ཕྱིར་འོང་གི་སྐོར་ལ་ཞུགས་
གནས་གཉིས་ཀྱི། དང་པོ་ནི། རྒྱུན་ཞུགས་དེ་ཉིད་འདོད་པའི་སྒོམ་སྤང་རྣམ་པ་ལྔ་
སྤངས་ཤིང་། དྲུག་པ་སྤོང་བ་ལ་བརྩོན་པ་ན། མཐར་གྱིས་པའི་ཕྱིར་འོང་ཞགས་
པ་ཞེས་བྱ་ལ། མཐོང་ལམ་གྱིས་སྔར་འདོད་པའི་ཉོན་མོངས་དྲུག་པ་སྤངས་ཤིང་། །
དགུ་པ་མ་སྤངས་པ། ད་ལྟ་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པ་
ནི༑ ཐོད་རྒལ་བའི་ཕྱིར་འོང་ཞུགས་པའོ། །གཉིས་པ་འབྲས་གནས་ལ་ཙམ་པོ་
དང༌། ཁྱད་པར་ཅན་གཉིས་ཀྱི་དང་པོ་ནི། མཐར་གྱིས་པའི་ཕྱིར་འོང་ཞུགས་པ་དེ་
ཉིད་ཉོན་མོངས་པ་དྲུག་པ་སྤངས་པའི་རྣམ་གྲོལ་ལམ་ལ་གནས་པ་ན་མཐར་གྱིས་
པའི་ཕྱིར་འོང་ཡིན་ལ། ཐོད་རྒལ་བའི་ཕྱིར་འོང་ཞུགས་པ་དེ་ཉིད། མཐོང་ལམ་
སྐད་ཅིག་མ་བཅུ་དྲུག་ལ་གནས་པ་ན། ཐོད་རྒལ་བའི་ཕྱིར་འོང་འབྲས་གནས་
ཞེས་བྱའོ། །ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པ་ནི།
ཁྱད་པར་གསུམ་དང་ལྡན་ཏེ། སྤངས་པའི་ཁྱད་པར་འདོད་པའི་ཉེས་ཆ་བདུན་
ནམ་བརྒྱད་ཟད། དགུ་པ་མ་སྤངས་པ། གཉེན་པོའི་ཁྱད་པར་དེ་དག་གི་གཉེན་པོ་
181



ལུང་ཀུན་ལས་བཏུས་པ།།
ཟག་མེད་ཀྱི་དབང་པོ་ཐོབ་པའོ། །སྐྱེ་བའི་ཁྱད་པར་འདོད་པར་སྐྱེ་བ་གཅིག་བླངས་
ནས་མྱ་ངན་ལས་འདའ་བའོ། །ཟུང་གསུམ་པ་ཕྱིར་མི་འོང་ལ་ཞུགས་གནས་གཉིས་
ཀྱི་དང་པོ་ནི། མཐར་གྱིས་པའི་ཕྱིར་འོང་འབྲས་གནས་དེ་ཉིད། འདོད་པའི་ཉོན་
མོངས་བརྒྱད་པ་སྤངས་དགུ་པ་སྤོང་བའི་སྦྱོར་བ་ལ་བརྩོན་པ་ན། མཐར་གྱིས་པའི་
ཕྱིར་མི་འོང་ཞུགས་པ་ཡིན་ལ། མཐོང་ལམ་གྱི་སྔར་འདོད་པའི་ཉོན་མོངས་དགུ་པ་
སྤངས། ད་ལྟར་མཐོང་ལམ་སྐད་ཅིག་དང་པོ་བཅོ་ལྔ་གང་རུང་ལ་གནས་པ་ན།
ཐོད་རྒལ་བའི་ཕྱིར་མི་འོང་ཞུགས་པ་ཡིན་ནོ། །ཕྱིར་མི་འོང་འབྲས་གནས་ལ་གཉིས་
ཀྱི་མཚན་ཉིད་ནི། ཕྱིར་མི་འོང་དེ་ཉིད་འདོད་པའི་ཉེས་ཆ་དགུ་པ་ཟད་པ་ན། མཐར་
གྱིས་པའི་ཕྱིར་མི་འོང་ཡིན་ལ། ཐོད་རྒལ་བའི་ཕྱིར་མི་འོང་ཞུགས་པ་དེ་ཉིད། སྐད་
ཅིག་བཅུ་དྲུག་པ་ལ་གནས་པ་ན། བོད་རྒྱལ་བའི་ཕྱིར་མི་འོང་འབྲས་གནས་ཡིན་
ནོ༑ ༑ཕྱིར་མི་འོང་སྤྱིའི་མཚན་ཉིད་ནི། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་
བའི་དགེ་སྦྱོང་གི་ཚུལ་གྱི་འབྲས་བུ་ལ་གནས་པའོ། །ཐ་མའི་ཆ་མཐུན་ལྔ་ནི་ཀུན་
སྦྱོར་གསུམ་དང༌། འདོད་པ་ལ་འདུན་པ་དང་། གནོད་སེམས་སོ། །དང་པོ་གསུམ་ནི།
འགྲོ་བ་ཐ་མ་སོ་སྐྱེའི་རྒྱུ་ཡིན་པའི་ཕྱིར་དང་། ཐ་མ་གཉིས་ནི་ཁམས་ཐ་མ་འདོད་
ཁམས་ཀྱི་རྒྱུ་ཡིན་པས་དེའི་ཕྱིར་ཐ་མའི་ཆ་དང་མཐུན་པ་ཞེས་བྱའོ། །ཅིའི་ཕྱིར་
ཕྱིར་མི་འོང་ཞེས་བྱ་ཞེ་ན། འདོད་པར་སླར་མི་སྐྱེ་བའི་ཕྱིར་རམ། སྐྱེ་བའི་སྐྱེ་མཆེད་
དེར་སྐྱེ་བ་གཉིས་པ་མི་ལེན་པའི་ཕྱིར་རོ། །གཉིས་པ་དབྱེ་བ་ལ། འབྲས་བུ་ཐོབ་
ཚུལ་གྱིས་ཕྱེ་ན། མཐར་གྱིས་པ་དང་། ཆགས་བྲལ་སྔོན་སོང་གི་ཕྱིར་མི་འོང་
1： ༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཉིས། འཕགས་ཆོས་རྟེན་ཚུལ་གྱིས་ཕྱེ་ན། འདོད་པར་ཚེ་ཡོངས་སུ་གྱུར་པ་དང༌།
མ་གྱུར་པའི་ཕྱིར་མི་འོང་གཉིས། དང་པོ་ནི། འདོད་པར་འཕགས་ལམ་སྐྱེ་བ་རྒྱུད་
མར་བསྟེན་ནས་ཕྱིར་མི་འོང་ཐོབ་པ་སྟེ། དེ་ནི་སྐྱོ་བ་ཤས་ཆེ་བའི་ཕྱིར་ཕྱིར་མི་འོང་
ཐོབ་པའི་ཆེ་དེ་ཉིད་ལ་མྱ་ངན་ལས་འདས་ཏེ། མཛོད་དུ། འདོད་པར་ཚེ་ཡོངས་
གྱུར་པའི་འཕགས། ཁམས་གཞན་དུ་ནི་འགྲོ་བ་མེད། །ཅེས་སོ། །འདི་མཐོང་ཆོས་
ཞི་དང་མི་འདྲ་སྟེ། འཕགས་ལམ་ཐོབ་པའི་ཚེ་དེ་ལས་མྱང་འདས་མངོན་དུ་མ་བྱས་
པའི་ཕྱིར་རོ། །གཉིས་པ་ནི། འཕགས་ལམ་ཐོབ་པའི་ཚེ་དེ་ཉིད་ལ་ཕྱིར་མི་འོང་
ཐོབ་པ་སྟེ། དེ་ལ་བཞི། གཟུགས་སུ་ཉེར་འགྲོ། གཟུགས་མེད་དུ་ཉེར་འགྲོ། མཐོང་
ཆོས་ཞི། ལུས་མངོན་བྱེད་རྣམས་སོ། །དང་པོ་ལ་མཚན་ཉིད་དང་། དབྱེ་བ་གཉིས་ཀྱི།
དང་པོ་ནི། འདོད་པའི་རྟེན་ཅན་གྱི་ཕྱིར་མི་འོང་གང་ཞིག གཟུགས་ཀྱི་སྐྱེ་སྲིད་
དམ་བར་སྲིད་དུ་ཉིང་མཚམས་སྦྱོར་བ། གཉིས་པ་ལ་ལྔའོ། དང་པོ་བར་མ་དོར་མྱ་
ངན་ལས་འདའ་བ་ནི། གཟུགས་སུ་སྐྱེ་བའི་ཀུན་སྦྱོར་སྤངས་ལ། མངོན་པར་
འགྲུབ་པའི་ཀུན་སྦྱོར་མ་སྤངས་པས། གཟུགས་ཀྱི་བར་སྲིད་ཀྱི་རྟེན་ལ་མྱང་འདས་
མངོན་དུ་བྱེད་པའོ། །དེ་ཡང་རྣམ་པ་གསུམ་སྟེ། དཔེར་ན་ཞོགས་པའི་མེ་སྟག་ཡར་
མ་ཐག་འཆི་བ་ལྟར། བར་སྲིད་གྲུབ་མ་ཐག་མྱ་ངན་ལས་འདའ་བ་དང༌། ལྕགས་
ཀྱི་ཚ་ཚ་གནམ་དུ་ཡར་བཞིན་པ་ན་འཆི་བ་ལྟར། བར་སྲིད་ཀྱི་ཚེ་དཀྱིལ་དུ་མྱ་ངན་
ལས་འདའ་བ་དང་། ཚ་ཚ་ཡར་བས་ས་ལ་མ་ལྟུང་ཙམ་ན་འཆི་བ་ལྟར། བར་སྲིད་
ཀྱི་ཚེ་མཇུག་ཏུ་མྱ་ངན་ལས་འདའོ། །འདི་དག་ནི་ལྷག་མེད་དུ་མྱ་ངན་ལས་འདའ་
}}



ལུང་ཀུན་ལས་བཏུས་པ།
བ་ཡིན་ཏེ། བར་སྲིད་ནི་སྐྱེ་སྲིད་ཚོལ་བའི་ངང་ཚུལ་ཅན་ཡིན་པས་སྐྱེ་སྲིད་ལ་འདུན་པ་
དང་བྲལ་ན་འཆི་བར་འགྱུར་ལ། དགྲ་བཅོམ་པ་ཐོབ་པ་སྐྱེ་སྲིད་ལ་འདུན་པ་དང་
ལུས་འགག་པར་འགྱུར་བའི་ཕྱིར་རོ། །ཡང་ན་བར་སྲིད་ནི་དུས་ཐུང་ངུར་གནས་
པས་མྱུར་བར་ལྷག་མེད་དུ་འཇུག་པའི་ཕྱིར། ལྷག་མེད་དུ་འདའ་བ་ཞེས་བྱའོ། །
གཟུགས་སུ་ཉེར་འགྲོ་རྣམས་ཀྱི་ནང་ནས། འདི་དག་མངོན་གྲུབ་ཀྱི་ལས་ཅན་
དབང་པོ་རྣོ་བ་ཉོན་མོངས་པ་ཆུང་ངུ་ཅན་ཡིན་ནོ། །
གཉིས་པ་སྐྱེས་ནས་འདའ་བ་ནི། སྐྱེ་བ་དག་མངོན་གྲུབ་ཀྱི་ཀུན་སྦྱོར་
གཉིས་ཀ་མ་སྤངས་པས་གཟུགས་ཀྱི་སྐྱེ་སྲིད་གྲུབ་ཙམ་ན་ལམ་མངོན་དུ་བྱས་ཏེ་
མྱང་འདས་ཐོབ་པའོ། །གསུམ་པ་འདུ་བྱེད་དང་བཅས་པ་ནི། གཞན་སྔ་མ་དང་
འདྲ་ཞིང་། འབད་རྩོལ་གྱིས་ལམ་མངོན་དུ་བྱས་ནས་མྱ་ངན་ལས་འདའ་བའོ། །
བཞི་པ་མངོན་པར་འདུ་བྱེད་མེད་པ་ནི། གོམས་པའི་དབང་གིས་འབད་པ་མེད་
པར་ལམ་མངོན་དུ་བྱས་ནས་མྱང་འདས་ཐོབ་པའོ། །འདི་གསུམ་ནི་སྐྱེས་ནས་མྱོང་
འགྱུར་གྱི་ལས་ཅན་དང༌། དབང་པོ་དང་ཉོན་མོངས་པ་འབྲིང་དུ་གནས་པའོ། །
འདི་དག་ནི་ཉོན་མོངས་པ་སྤངས་པ་ན། ལྷག་བཅས་སུ་འདི་ཇི་སྲིད་ཚེའི་འཕེན་པ་
མ་ཟད་པ་དེ་སྲིད་དུ་མི་འཆི་བའི་ཕྱིར་ལྷག་མེད་དུ་མ་ཡིན་ནོ། །ལྔ་པ་གོང་དུ་འཕོ་
བ་ལ། རྒྱུ་སྤེལ་སྒོམ་གྱི་ཁྱད་པར། འབྲས་བུ་གང་དུ་ཐོབ་དཔྱད་པ་གཉིས་ལས།
དང་པོ་ནི། ཕྱིར་མི་འོང་གང་གཟུགས་སུ་སྐྱེ་བ་རྒྱུད་ནས་འོག་མིན་ནམ། སྲིད་རྩེའི་
རྟེན་ལ་མྱ་ངན་ལས་འདས་པར་རུང་བ་ནི། གོང་དུ་འཕོ་བ་ཞེས་བྱ་བ་ནི། དེ་ལ་
1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་དྲུག་པ། །
གོང་ནི་འོག་མིན་དང་སྲིད་རྩེ་སྟེ། གོ་རིམ་བཞིན་དུ་གཟུགས་ཅན་དང་། སྲིད་པའི་
ཡོངས་མཐའ་ཡིན་པས་སོ། །འཕོ་བ་ནི་དེར་སྐྱེ་བ་བརྒྱུད་ནས་འགྲོ་བའོ། །དེ་ལ་
རྒྱུ་ཟག་བཅས་ཟག་མེད་ནི། བསམ་གཏན་སྤེལ་ནས་བསྒོམས་པས་འོག་མིན་དུ་
འགྲོ་བ་ཡིན་ལ། སྤྲེལ་སྒོམ་དེ་ཡང་ཅི་ལྟ་བུ་ཞེ་ན། འདི་ལ་ལྔ་སྟེ། གང་ཟག་གང་
གིས་དགོས་པ་ཅིའི་དོན་དུ། སེམས་གང་ལ་བརྟེན་ནས། ཚུལ་ཇི་ལྟར་བསྒོམ་པ་
ལས་འབྲས་བུ་ལྔ་འགྲུབ་པའོ། །དང་པོ་ནི། ཕྱིར་མི་འོང་། ལུས་མངོན་བྱེད་དང༌།
དགྲ་བཅོམ་པ་གཉིས་གའི་ཆ་ལས་རྣམ་གྲོལ་གྱིས་བསྒོམ་མོ། །གཉིས་པ་ནི། དབང་
པོ་རྟུལ་པོ་རྣམས་རོ་མྱང་གི་སྒྲིབ་པ་ཐག་བསྲིང་བར་བྱ་བའི་ཕྱིར་དང༌། རྣོན་པོ་
རྣམས་མཐོང་ཆོས་ལ་བདེ་བར་གནས་པར་བྱ་བའི་ཕྱིར་དང༌། ཕྱིར་མི་འོང་གནས་
གཙང་མར་བྱ་བའི་ཕྱིར་ཡང་སྒོམ་པར་བྱེད་ལ། དགྲ་བཅོམ་པ་སྐྱེ་བའི་ཕྱིར་མི་
སྒོམས་སོ། །ཇི་སྐད་དུ་ཡང་། སྐྱེ་དང་གནས་པར་བྱ་ཕྱིར་དང་། །ཉོན་མོངས་པས་
ནི་འཇིགས་ཕྱིར་དང་། །ཞེས་སོ། །གསུམ་པ་ནི། དང་པོར་བསམ་གཏན་བཞི་
པའི་སེམས་ལ་བརྟེན་ནས་སྒོམ་སྟེ། དེ་ནི་སེམས་ལས་སུ་རུང་བའི་མཆོག་ཉིད་
ཀྱིས་སླ་བའི་ཕྱིར་རོ། །ཕྱིས་ནི་བསམ་གཏན་དང་གཟུགས་མེད་གཞན་དང་ཡང་
སྤེལ་ལོ། །དང་པོར་བཞི་པ་སྤེལ་བར་བྱེད། །ཅེས་སོ། །བཞི་པ་ནི། ཆུང་ངུ་དང༌།
འབྲིང་དང༌། ཆེན་པོ་དང་། ཤིན་ཏུ་ཆེན་པོ་དང་། ཆེས་ཤིན་ཏུ་ཆེན་པོ་རྣམ་པ་ལྔར་
སྒོམ་སྟེ། དེ་ལ་དང་པོ་ཆུང་ངུ་སྒོམ་པ་ནི། བསམ་གཏན་བཞི་པ་ཟག་མེད་ལ་
སྙོམས་པར་འཇུག དེའི་འོག་ཏུ་ཟག་བཅས་ལ། དེའི་འོག་ཏུ་ཟག་མེད་དེ་གསུམ་



ལུང་ཀུན་།ས་བཏུས་པ།
སྤེལ་ལོ། །ཚུལ་དེ་དྲུག་དང་། དགུ་དང༌། བཅུ་གཉིས་དང་། བཅོ་ལྔ་སྤེལ་བ་ནི་
འབྲིང་ལ་སོགས་པར་ཤེས་པར་བྱའོ། །བྱེ་བྲག་ཏུ་སྨྲ་བ་དག་ཟག་བཅས་དང་ཟག་
མེད་སྐད་ཅིག་རེ་རེ་སྤེལ་ནུས་པ་ན་གྲུབ་པ་ཡིན་ནོ་ཞེས་ཟེར་རོ། །དེ་ནི་སངས་
རྒྱས་ལས་གཞན་པས་མི་ནུས་པའི་ཕྱིར་ཟག་བཅས་དང་ཟག་མེད་ཀྱི་སེམས་རྒྱུན་
ལྡན་ལ་འདོད་རྒུར་སྙོམས་པར་འཇུག་ནུས་པས་ན་འགྲུབ་པ་ཡིན་ནོ། །དེ་ཡང་
སྦྱོར་བ་གཅིག་གིས་ཟག་བཅས་ཟག་མེད་ཀྱི་སེམས་གསུམ་མངོན་དུ་བྱེད་ནུས་པ་
ན་ཆུང་ངུ་གྲུབ་ལ། སྦྱོར་བ་གཅིག་གིས་སེམས་བཅོ་ལྔ་མངོན་དུ་བྱེད་ནུས་པ་ན་
ཆེས་ཤིན་ཏུ་ཆེན་པོ་འགྲུབ་པ་ཡིན་ནོ། །ཞེས་སོགས་ཤེས་པར་བྱའོ། །ལྔ་པ་ནི།
རྒྱུ་ཆུང་ངུ་ཡོངས་སུ་བསྒོམ་པ་ལ་སོགས་པ་ལྔ་པོ་དེ་དག་ལས་གོ་རིམ་བཞིན་དུ་
འབྲས་བུ་མི་ཆེ་བ་ནས་འོག་མིན་གྱི་བར་གྱི་གནས་གཙང་མའི་སྐྱེ་བ་ལྔ་འགྲུབ་སྟེ།
ཇི་སྐད་དུ། དེ་ནི་རྣམ་པ་ལྔའི་ཕྱིར། །གནས་གཙང་སྐྱེ་བ་ལྔ་ཁོ་ན། །ཞེས་སོ། །
གཉིས་པ་འབྲས་བུ་གང་དུ་ཐོབ་དཔྱད་པ་ལ། མདོར་བསྟན་རྒྱས་བཤད་གཉིས་ཀྱི།
དང་པོ་ནི། གོང་འཕོ་དེ་ཡང་རྒྱུའི་སྒོ་ནས་འོག་མིན་གྱི་མཐར་ཐུག་འགྲོ་དང་། སྲིད་
རྩེའི་མཐར་ཐུག་འགྲོ་གཉིས་ཏེ། གང་ཟག་ལྷག་མཐོང་སྤྱོད་པ་དེ་ནི་ཟག་བཅས་
ཟག་མེད་ཀྱི་བསམ་གཏན་སྤེལ་མར་སྒོམ་པས་འོག་མིན་དུ་འགྲོ་ལ། ཞི་གནས་
སྤྱོད་པ་དེ་ནི་ཇི་ལྟར་རྒྱུད་ལ་སྐྱེས་པའི་བསམ་གཏན་གྱི་རོ་མྱངས་པས་ཚངས་ཆེན་
དང་གནས་གཙང་མ་མ་གཏོགས་ པར་གཟུགས་གཟུགས་མེད་ཀྱི་གནས་གཞན་
རིམ་གྱིས་བརྒྱུད་དེ། སྲིད་རྩེར་འགྲོ་བར་བྱེད་དོ། །འདི་དག་ནི་ལན་གྲངས་གཞན་
{ }}



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལ་མྱོང་འགྱུར་གྱི་ལས་ཅན་དང་། དབང་པོ་རྟུལ་པོ་དང་ཉོན་མོངས་པ་ཆེན་པོ་ཅན་
ཡིན་ནོ། །གཉིས་པ་རྒྱས་པར་བཤད་པ་ལ། འོག་མིན་འགྲོ་དང༌། སྲིད་རྩེའི་མཐར་
ཐུག་འགྲོ་གཉིས་ཀྱི། དང་པོ་ལ་གསུམ་སྟེ། འཕར་བ་ནི་འདིར་བསམ་གཏན་བཞི་
པ་སྤེལ་མར་བསྒོམས་པ་དང་པོའི་རོ་མྱངས་པས། གཉིས་པ་ཡན་ལས་ཉམས་ཏེ་
ཕྱི་མ་ལ་ཚངས་རིས་སུ་སྐྱེས་ནས། དེར་སྔོན་གོམས་པའི་སྟོབས་ཀྱིས་བཞི་པ་སྤེལ་
མར་བསྒོམས་པས། དེའི་འོག་ཏུ་འོག་མིན་དུ་སྐྱེས་ཏེ་མྱ་ངན་ལས་འདའ་བའོ། །
གཉིས་པ་ཕྱེད་དུ་འཕར་བ་ནི། གཞན་སྔ་མ་དང་འདྲ་ཞིང་། ཚངས་རིས་ནས། གནས་
གཙང་མ་འོག་མ་གསུམ་གང་རུང་དུ་སྐྱེས་ནས། དེའི་རྗེས་སུ་འོག་མིན་དུ་ཞུགས་
ནས་མྱ་ངན་ལས་འདའ་བའོ། །གསུམ་པ་གནས་ཐམས་ཅད་དུ་འཆི་འཕོ་བ་ནི།
སྤེལ་སྒོམ་ལས་ཉམས་པས་ཚངས་ཆེན་མ་གཏོགས་པ་གཟུགས་ཀྱི་གནས་གཞན་
ཐམས་ཅད་རིམ་གྱིས་བརྒྱུད་དེ་མཐར་འོག་མིན་དུ་མྱ་ངན་ལས་འདའ་བའོ། །ཚངས་
ཆེན་ནི་ལྟ་བའི་གནས་དང་གཙོ་བོ་གཅིག་ཏུ་ཟད་པས་དེར་འཕགས་པ་མི་སྐྱེ་ལ།
སྲིད་རྩེའི་མཐར་ཐུག་འགྲོ་ནི་རྒྱུ་བསམ་གཏན་སྤེལ་མར་མ་བསྒོམས་པས་གནས་
གཙང་མ་རྣམས་སུ་མི་འགྲོའོ། །གཉིས་པ་གཟུགས་མེད་ཉེར་འགྲོ་ནི་གཟུགས་ལ་
འདོད་ཆགས་དང་བྲལ་བའི་འདོད་པའི་རྟེན་གྱི་ཕྱིར་མི་འོང་གང་ཞིག་གཟུགས་
མེད་པར་སྐྱེས་ནས་མྱ་ངན་ལས་འདའ་བའོ། །དེ་ལ་དབྱེ་ན་གཟུགས་མེད་ལ་བར་
སྲིད་མེད་པའི་ཕྱིར་བར་དོར་འདའ་བ་མ་གཏོགས་སྐྱེས་ནས་འདའ་བ་སོགས་རྣམ་
པ་བཞིའོ། །འདིའི་གོང་འཕོ་ལ་འཕར་བ་གསུམ་གྱི་དབྱེ་བ་མེད་དེ། འདི་ཞི་གནས་
I
2 J}



ལུང་ཀུན་ལས་བཏུས་པ།
སྤྲོད་པ་ཡིན་པས་འཕར་བ་སོགས་བྱེད་མི་ནུས་པས་སོ། །གསུམ་པ་མཐོང་ཆོས་ཞི་ནི།
འཕགས་ལམ་སྐྱེས་པའི་ཚེ་དེ་ཉིད་ལ་མྱང་འདས་མངོན་དུ་བྱེད་པའི་ཕྱིར་མི་འོང་
ངོ༌༑ ༑བཞི་པ་ལུས་མངོན་བྱེད་ནི། སློབ་པ་རྣམ་ཐར་བརྒྱ་དང་ལྡན་པའོ། །ཟུང་
བཞི་པ་དགྲ་བཅོམ་གྱི་སྐོར་ལ་ཞུགས་གནས་ངོས་བཟུང་བ་དང་། ལམ་གང་གིས་
གང་ལ་ཆགས་བྲལ་ཐོབ་པ་གཉིས་ཀྱི། དང་པོ་ལ། ཞུགས་འབྲས་གཉིས་ཀྱི་དང་
པོ་ནི། སྲིད་རྩེའི་ཉེས་ཆ་བརྒྱད་ཟད་ཅིང་། དགུ་པ་སྤོང་བའི་བར་ཆད་མེད་ལམ་རྡོ་
རྗེ་ལྟ་བུའི་ཏིང་ངེ་འཛིན་ལ་ཞུགས་པ་ནི་དགྲ་བཅོམ་ཞུགས་པའོ། །གཉིས་པ་
འབྲས་གནས་ནི། སྲིད་རྩེའི་དག་པ་སྤངས་པའི་རྣམ་གྲོལ་སྐྱེས་པ་དེའི་ཚེ་ཟད་པ་
དང་མི་སྐྱེ་བ་ཤེས་པ་སྐྱེས་པ་ན། བསླབ་བྱ་མཐར་ཕྱིན་པས་མི་སློབ་པ་དང་། ཁམས་
གསུམ་གྱིས་མཆོད་པར་འོས་པས་དགྲ་བཅོམ་པ་ཐོབ་བོ་ཞེས་བྱའོ། །གཉིས་པ་
གང་གིས་ས་གང་ལ་ཆགས་བྲལ་ཐོབ་ཚུལ་ནི། འཇིག་རྟེན་ལས་འདས་པའི་ལམ་
གྱིས་སྲིད་རྩེ་ལ་ཆགས་བྲལ་ཐོབ་ཀྱི། འཇིག་རྟེན་པའི་ལམ་གྱིས་མ་ཡིན་ཏེ། སྲིད་
རྩེའི་གོང་ན་ས་གཞན་མེད་པའི་ཕྱིར། སྲིད་རྩེ་ལས་གཞན་པའི་འོག་ས་བརྒྱད་ལ་ནི།
འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀས་ཆགས་བྲལ་ཐོབ་སྟེ། །
བསམ་གཏན་དང་པོའི་ཉེར་སྡོགས་ཟག་བཅས་དང་ཟག་མེད་གཉིས་ཀས་འདོད་
པ་ལ་འདོད་ཆགས་དང་བྲལ་བའི་ཕྱིར་དང་། བསམ་གཏན་དང་པོ་ཡན་ཆད་ཀྱི་
ཉོན་མོངས་པ་རྣམས་ནི། གོང་སའི་ཉེར་སྡོགས་ཀྱིས་སྤང་བ་ན། འཇིག་རྟེན་པའི་
ལམ་གྱིས་ཆགས་བྲལ་ཐོབ་ལ། འོག་ས་དང་རང་སའི་ཟག་མེད་ཀྱི་སྤོང་བ་ན། འཇིག་
1.}}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྟེན་ལས་འདས་པའི་ལམ་གྱིས་ཆགས་བྲལ་ཐོབ་པ་ཡིན་པས་སོ། །གཉིས་པ་མྱུར་
བ་ཚེ་གསུམ་གྱིས་གྲོལ་ཚུལ་ནི། ཉན་ཐོས་རྣམས་ནི་ལམ་མྱུར་ན་སྲིད་པ་གསུམ་
གྱིས་ཐར་པ་འཐོབ་སྟེ། ཚེ་དང་པོ་ལ་ཐར་པ་ཆ་མཐུན་གྱི་དགེ་རྩ་གཉིས་པ་ལ་ངེས་
འབྱེད་ཆ་མཐུན་གྱི་དགེ་རྩ་བསྐྱེད། གསུམ་པ་ལ་མཐོང་ལམ་ཡན་ཆད་ཀྱི་འཕགས་
ལམ་རྫོགས་པར་མཛོད་ནས་བཤད་པས་སོ། །གསུམ་པ་གནས་སྐབས་བཞི་ས་
བརྒྱད་དང་སྦྱར་བ་ནི། ཉན་ཐོས་ཀྱི་ས་བརྒྱད་ལ་དཀར་པོ་རྣམ་པར་མཐོང་བའི་ས་
ནི་ཚོགས་ལམ་སྟེ། ཐར་པ་ཆ་མཐུན་གྱི་དགེ་བ་ཡིན་པའི་ཕྱིར་རོ། །རིགས་ཀྱི་ས་
ནི་སྦྱོར་ལམ་བཟོད་ཆེན་དང་། ཆོས་མཆོག་སྟེ། དེ་དག་ཐོབ་ནས་ཐེག་པ་གཞན་དུ་
མི་ལྡོག་གི བཟོད་འབྲིང་མན་ཆད་དུ་རང་རྒྱལ་དུ་ལྡོག་སྲིད་ཅིང་། དྲོད་རྩེ་གཉིས་
སུ་ཐེག་ཆེན་དུ་ཡང་ལྡོག་སྲིད་དེ། མཛོད་དུ། གཉིས་སློབ་རིགས་ལས་ལོག་ནས་
ནི༑ ༑སངས་རྒྱས་སུ་འགྱུར་གཞན་གསུམ་ཡང་། །ཞེས་བཤད་དོ། །བརྒྱད་པ་ནི་
རྒྱུན་ཞུགས་ཞུགས་པ་སྟེ། དགྲ་བཅོམ་ནས་བགྲངས་པའི་ཟུང་བཞི་པའི་བརྒྱད་པ་
ཡིན་པས་སོ། །མཐོང་བའི་ས་ནི། རྒྱུན་ཞུགས་ཀྱི་འབྲས་བུ་སྟེ། བདེན་པའི་དེ་ཁོ་
ན་ཉིད་མཐོང་བ་ཡོངས་སུ་རྫོགས་པས་རབ་ཏུ་ཕྱེ་བའི་འབྲས་བུ་ཡིན་པས་སོ། །
སྲབས་པའི་ས་ན་ཕྱིར་འོང་གི་འབྲས་བུ་སྟེ། ཕལ་ཆེར་ལ་འདོད་ཆགས་དང་བྲལ་
བས་རབ་ཏུ་ཕྱེ་བའི་འབྲས་བུ་ཡིན་པས་སོ། །འདོད་ཆགས་དང་བྲལ་བའི་ས་ནི་
ཕྱིར་མི་འོང་གི་འབྲས་བུ་སྟེ། འདོད་པ་ལ་འདོད་ཆགས་དང་བྲལ་བས་རབ་ཏུ་ཕྱེ་
བའི་འབྲས་བུ་ཡིན་པས་སོ། །བྱས་པ་རྟོགས་པའི་ས་ནི་དགྲ་བཅོམ་པའི་འབྲས་བུ་
192



ལུང་ཀུན་ལས་བཏུས་པ།
༥༢
སྟེ༑ བསླབ་པ་གསུམ་གྱི་བྱ་བ་ཡོངས་སུ་རྫོགས་པའི་འབྲས་བུ་ཡིན་པའི་ཕྱིར་རོ། །
ཉན་ཐོས་ཀྱི་ས་ནི་ཕྱིར་འོང་ཞུགས་པ་ལ་སོགས་པ་ཞུགས་པ་ལྷག་མ་གསུམ་སྟེ། ཉན་
ཐོས་ཀྱི་མངོན་རྟོགས་གཞན་ལ་མིང་གཞན་གྱིས་བསྟན་པས་སྤྱི་མིང་བྱེ་བྲག་ལ་གོ་
བར་འགྱུར་བའི་ཕྱིར་དང་ཉན་ཐོས་ཀྱི་མངོན་རྟོགས་ཀྱི་ནང་ཚན་ཡིན་པས་སོ། །
གཉིས་པ་རང་རྒྱལ་གྱི་མངོན་པར་རྟོགས་པའི་ཚུལ་ལ་སྤྱི་དང་ཡན་ལག་
གི་དོན་གཉིས་ཀྱི། དང་པོ་ལ། རིགས་དང་། ལམ་དང་། ཡང་དག་པར་གྲུབ་པ་
དང༌། ཚོགས་དང་། གནས་དང༌། རྒྱུ་བ་དང་། སྒྲ་བཤད་པའོ། །དང་པོ་ནི། རང་
སངས་རྒྱས་ཀྱི་རིགས་ནི་ཁྱད་པར་གསུམ་དང་ལྡན་ཏེ། དང་པོ་ནི། རང་བཞིན་
གྱིས་ཉོན་མོངས་པ་ཤས་ཆུང་བས་སེམས་འདུ་འཛི་ལ་མི་དགའ་ཞིང་གཅིག་པུ་ལ་
དགའ་བའོ། །གཉིས་པ་ནི། སྙིང་རྗེ་ཤས་ཆུང་བས་ཆོས་སྟོན་པ་སོགས་སེམས་
ཅན་གྱི་དོན་ལ་མི་འཇུག་གི་སྙིང་ལས་ཆུང་ངུར་གནས་སོ། །གསུམ་པ་ནི། དབང་
པོ་འབྲིང་དུ་གྱུར་ཅིང་། ང་རྒྱལ་སྤྱོད་པས་སློབ་དཔོན་མེད་ཅིང་འགྲན་ཟླ་མེད་པར་
བྱང་ཆུབ་པར་འདོད་པའོ། །གཉིས་པ་ལམ་སློབ་ཚུལ་ལ་ཡང་གསུམ་ལས། དང་
པོ་ནི། རང་རྒྱལ་གྱི་རིགས་ལ་གནས་པ་ཁ་ཅིག བསྐལ་པ་བརྒྱར་སངས་རྒྱས་
འབྱུང་བ་མཉེས་པར་བྱེད་ཅིང་། རང་བྱང་ཆུབ་ཏུ་རྒྱུད་སྨིན་པར་བྱས་ནས་ཕྱིས་
རང་བྱང་ཆུབ་ཐོབ་པར་བྱ་བའི་ཕྱིར་དངོས་པོ་དྲུག་ལ་མཁས་པར་བྱེད་དོ། །གཉིས་
པ་ནི། དུས་ངེས་པ་མེད་པར་སངས་རྒྱས་འབྱུང་བ་མཉེས་པར་བྱེད་ཅིང་། སྐྱེས་བུ་
དམ་པ་ལ་བསྟེན་ནས། དམ་པའི་ཆོས་ཉན། ཚུལ་བཞིན་ཡིད་ལ་བྱེད་པ་ལ་བརྟེན་
|༤} 3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ནས་སློབ་དཔོན་གྱི་དྲུང་དུ་ངེས་འབྱེད་ཆ་མཐུན་བསྐྱེད་ཅིང་། ཚེ་དེ་ལ་ཆོས་མངོན་
པར་རྟོགས་པ་དང༌། དགེ་སྦྱོང་གི་ཚུལ་གྱི་འབྲས་བུ་ཐོབ་མི་ནུས་པས། ཕྱི་མ་ལ་དེ་
དག་ཐོབ་པར་བྱ་བའི་ཕྱིར་དངོས་པོ་དྲུག་ལ་མཁས་པར་བྱེད་པའོ། །གསུམ་པ་ནི།
གཞན་སྔ་མ་དང་འདྲ་བ་ལས། སློབ་དཔོན་གྱི་དྲུང་དུ་ཆོས་མངོན་པར་རྟོགས་ཤིང༌།
འབྲས་བུ་དང་པོ་གཉིས་ གང་ རུང་བ་མངོན་ དུ་ བྱེད་ལ་འབྲས་བུ་ཕྱི་མ་གཉིས་
མངོན་དུ་བྱེད་མི་ནུས་པས་ཕྱི་མ་ལ་མངོན་དུ་བྱ་བའི་ཕྱིར་དངོས་པོ་དྲུག་ལ་མཁས་
པར་བྱེད་པའོ། །གསུམ་པ་ཡང་དག་པར་གྲུབ་པ་ནི། ལམ་དང་པོ་ལ་བསེ་རུ་ལྟ་
བུའི་རང་རྒྱལ་བར་འགྱུར་རོ། །གཉིས་པ་དང་གསུམ་པ་ལས་ནི། ཚོགས་ན་སྤྱོད་
པའི་རང་རྒྱལ་བར་འགྱུར་རོ། །བཞི་པ་ཚོགས་ཀྱི་ཁྱད་པར་ནི། བསེ་རུ་བསྐལ་པ་
བརྒྱར་ཚོགས་བསོག་པར་བྱེད་ཅིང་། ཚོགས་ན་སྤྱོད་པ་དག་ལ་ནི། ཚོགས་ཀྱི་
དུས་ངེས་པ་མེད་དེ། ཉན་ཐོས་འགའ་ཞིག་གིས་འདིར་འགྱུར་བར་སྲིད་པའི་ཕྱིར་
རོ༑ ཁ་ཅིག་གསུམ་གའང་བསྐལ་པ་བརྒྱར་ཚོགས་བསོག་པར་འདྲ་ཞེས་པ་མི་
འཐད་དེ། རྒྱུ་མཚུངས་པར་འབྲས་བུ་བཟང་ངན་མི་རིགས་པའི་ཕྱིར་རོ། །ཡང་ཁ་
ཅིག་ཚོགས་སྤྱོད་གཉིས་ལ་ཡང་ཚོགས་སོག་པའི་ཁྱད་པར་དབང་པོ་རྣོ་རྟུལ་གྱི་
ཁྱད་པར་ཡོད་ཅེས་པ་ཡང་མི་རིགས་ཏེ། ཤེས་བྱེད་མེད་པས་སོ། །ལྔ་པ་གནས་པ་ནི།
ཀུན་ཀྱང་ཐུགས་ཆོས་ཟབ་མོ་ལ་མོས་པ་དང༌། རྟེལ་འབྲེལ་ཟབ་མོ་ལ་སོ་སོར་
རྟོག་པ་ལྷུར་བྱེད་པ་དང་། རྣམ་ཐར་སྒོ་གསུམ་ཡིད་ལ་བྱེད་ཅིང་གནས་སོ། །ལུས་ནི།
བསེ་རུ་ལྟ་བུ་ཟླ་མེད་པ་གཅིག་པུར་གནས་ཤིང་། གཞན་རྣམས་ནི་ཚོགས་དང་



ལུང་ཀུན་ལས་བཏུས་པ།
ལྷན་ཅིག་གནས་སོ། །དྲུག་པ་རྒྱུ་བ་ནི། དེ་ཀུན་ཀྱང་གྲོང་ཁྱེར་གྲོང་རྡལ་གང་དུ་
བརྟེན་ཅིང་གནས་ཀྱང་རུང་སྟེ། ལུས་ཤིན་ཏུ་བསྲུང་བ། དབང་པོ་ཤིན་ཏུ་བསྡོམས་པ།
གྲོང་ལ་སོགས་པར་བསོད་སྙོམས་ལ་འཇུག་སྟེ། ཕ་རོལ་དམན་པ་རྣམས་ལ་སྙིང་
བརྩེ་བར་བྱེད་པ་ན་ཡང་ལུས་ཀྱིས་ཆོས་སྟོན་ཅིང༌། ངག་གིས་མ་ཡིན་པ་དང་། ཞེ་
འགྲས་པ་བཟློག་པའི་ཕྱིར་རྫུ་འཕྲུལ་དུ་མ་སྟོན་པ་མཛད་དོ། །བདུན་པ་སྤྱིའི་སྒྲ་
བཤད་ནི། ལུང་མེད་པར་བདག་ཉིད་གཅིག་པུའི་ཕྱིར་སངས་རྒྱས་པས་ན་རང་
སངས་རྒྱས་སོ། །བྱེ་བྲག་གི་སྒྲ་བཤད་པ་ནི། བསེ་རུ་ལྟར་ཁྱིམ་པ་དང་། རབ་ཏུ་
བྱུང་བའི་ཕྱོགས་གཞན་དང་ལྷན་ཅིག་ཏུ་མི་འདྲེ་བས་ན་བསེ་རུ་ལྟ་བུའོ། །རང་
རྒྱལ་གཞན་དང་ལྷན་ཅིག་ཏུ་གནས་པས་ན་ཚོགས་ན་སྤྱོད་པ་ཞེས་བྱའོ། །གཉིས་
པ་ཡན་ལག་གི་དོན་ལ། མདོར་བསྟན་རྒྱས་བཤད་གཉིས་ཀྱི་དང་པོ་ནི། རང་
སངས་རྒྱས་ཀྱི་ས་ནི་རང་རྒྱལ་གྱི་མངོན་རྟོགས་དེ་ཉིད་ཡིན་ཏེ། ཐེག་པ་བར་པའི་
མངོན་རྟོགས་ཡིན་པས་སོ། །གཉིས་པ་ལ་བཞི་སྟེ། དང་པོ་ཚོགས་ལམ་སྒྲུབ་པའི་
དུས་ནི། བསེ་རུ་ལྟ་བུའི་རང་སངས་རྒྱས་ནི། བསྐལ་པ་བརྒྱའི་བར་དུ་རྒྱུད་སྨིན་
པའི་ཕྱིར་ཚོགས་ལམ་སྒྲུབ་སྟེ། མཛོད་དུ། བསེ་རུ་བསྐལ་པ་བརྒྱའི་རྒྱུས། །ཞེས་
སོ༑ གཉིས་པ་མངོན་རྟོགས་བསྒོམ་ཚུལ་ནི། སྲིད་པ་ཐ་མའི་ཚེ་རྟེན་འབྲེལ་
ལུགས་འབྱུང་ལུགས་ཟློག་བསྒོམས་པས་བདེན་བཞིའི་དེ་ཁོ་ན་ཉིད་རྟོགས་ནས་
འབྲས་བུ་ཐོབ་པར་འགྱུར་རོ། །ཇི་ལྟར་རྟེན་འབྲེལ་བསྒོམས་པས་བདེན་བཞི་རྟོགས་
པར་འགྱུར་ཞེ་ན། མ་རིག་པའི་རྐྱེན་གྱིས་འདུ་བྱེད་ཅེས་པ་ནས། སྐྱེ་བའི་རྐྱེན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་དྲུག་པ།
གྱིས་རྒ་ཤི་ཞེས་པའི་བར་རྟེན་འབྲེལ་ལུགས་འབྱུང་བསྒོམ་པ་ལས་སྡུག་བསྔལ་གྱི་
བདེན་པ་དང་། ཀུན་འབྱུང་གི་བདེན་པ་རྟོགས་པར་འགྱུར་ཏེ། ལས་ཉོན་གྱི་རང་
བཞིན་གྱིས་མ་རིག་པ་དང་འདུ་བྱེད་གཉིས་སྲིད་པའི་རྩ་བར་རྟོགས་ནས། ཀུན་
འབྱུང་ཉེས་དམིགས་ཀྱི་སྒོ་ནས་སྤང་བྱར་ཤེས་པར་འགྱུར་ཞིང་། སྐྱེ་བ་དང་རྒ་ཤི་
དག་ལས་ཉོན་མོངས་ཀྱི་འབྲས་བུ་མཐར་ཐུག་པར་རྟོགས་པ་ན། སྡུག་བདེན་མཚན་
ཉིད་ཀྱི་སྒོ་ནས་ཤེས་བྱར་རྟོགས་པར་འགྱུར་བའི་ཕྱིར་རོ། །གང་འགགས་པས་ན་
ཤི་འགག སྐྱེ་བ་འགགས་པས་རྒ་ཤི་འགག གང་འགགས་པས་འདུ་བྱེད་འགག
མ་རིག་པ་འགགས་པས་འདུ་བྱེད་འགག ཅེས་སོགས་རྟེན་འབྲེལ་དེ་ཉིད་ལུགས་
བཟློག་དུ་བསྒོམ་པ་ལས་འགོག་པ་དང་ལམ་གྱི་བདེན་པ་རྟོགས་པར་འགྱུར་ཏེ།
རྟེན་འབྲེལ་བཅུ་གཉིས་འགགས་པའི་འགོག་པ་དངོས་སུ་བསྟན་ཅིང་། དེ་ཐོབ་
བྱེད་ཀྱི་ཐབས་མ་རིག་ པའི་གཉེན་ པོ་ ལམ་བདེན་བསྟེན་བྱར་ཤུགས་ལ་རྟོགས་
པར་འགྱུར་བའི་ཕྱིར་རོ། །གསུམ་པ་འབྲས་བུ་ཐོབ་ཚུལ་ནི། བསམ་གཏན་དང་
པོའི་སེམས་ཐོབ་ནས། །ལམ་བཞི་སྟན་ཐོབ་གཅིག་ལ་བསྒྲུབ། །ཅེས་པ་ནོར་པ་སྟེ།
མཛོད་དུ། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་བརྟེན་གཅིག་
ལ་ཀུན། །ཞེས་པས། སངས་རྒྱས་དང་བསེ་རུ་ལྟ་བུའི་རང་རྒྱལ་རྣམས་བསམ་
གཏན་བཞི་པའི་རབ་མཐའ་ལ་བརྟེན་ནས། སྦྱོར་ལམ་ནས་ཟད་མི་སྐྱེ་ཤེས་པའི་
བར་ལམ་ཐམས་ཅད་སྟན་ཐོག་གཅིག་ལ་བསྐྱེད་པར་བཤད་པའི་ཕྱིར་རོ། །དེ་
བས་ན་བཞི་པའི་རབ་མཐའ་ལ་བརྟེན་ནས། ལམ་བཞི་སྟན་ཐོག་གཅིག་ལ་བསྒྲུབ་



ལུར་ཀུན་ལས་བཏུས་པ།།
ར་
ཅེས་བསྒྱུར་ན་ལེགས་སོ། །བཞི་པ་འབྲས་བུའི་དབྱེ་བ་ནི། གྲོགས་གཞན་དང་
ལྷན་ཅིག་གནས་པ་ཚོགས་ན་སྤྱོད་པ་དང་། གྲོགས་མེད་པ་གཅིག་པུར་གནས་པ་
བསེ་རུ་ལྟ་བུའི་རང་སངས་རྒྱས་སོ། །གཉིས་ཀའང་ཚོགས་ལམ་སྒྲུབ་པའི་དུས་སུ་
སློབ་དཔོན་ལ་བརྟེན་ཏོ། །གསུམ་པ་སྙོམས་འཇུག་གཉིས་ཀྱི་སྐྱེ་ཚུལ་ལ་གཉིས་ཀྱི།
དང་པོ་འདུ་ཤེས་མེད་པའི་སྙོམས་འཇུག་སྐྱེ་ཚུལ་ནི། རྟེན་གྱི་གང་ཟག་བསམ་གཏན་
བཞི་པའི་སེམས་ཐོབ་པའི་སོ་སོ་སྐྱེ་བོ་ལོག་པས་ཚངས་པར་སྤྱོད་པ་ཚོལ་བ་རྣམས་
འདི་ལ་སྙོམས་པར་འཇུག་སྟེ། ཡིད་ལ་བྱེད་པ་ནི། འདུ་ཤེས་མེད་པའི་སེམས་ལ་
ཐར་པ་དང༌། འདུ་ཤེས་མེད་པའི་སྙོམས་འཇུག་ལ་ཐར་ལམ་དུ་འདུ་ཤེས་ནས།
འཁོར་བ་ལས་ངེས་པར་འབྱུང་བའི་བསམ་པས་ཚོགས་དྲུག་གི་འདུ་ཤེས་འཁོར་
དང་བཅས་པ་འགོག་པའོ། །དང་པོ་མ་ཐོབ་པ་ཐོབ་པར་བྱེད་པ་འདོད་པར་སྙོམས་
པར་འཇུག་པར་བྱེད་ཅིང༌། ཐོབ་ཟིན་གོམས་པར་བྱེད་པ་གཟུགས་ཀྱི་ཁམས་སུ་
ཡང་མངོན་དུ་བྱེད་དོ། །ཞེས་འདོད་པར་སྣང་། གཉིས་པ་འགོག་པའི་སྙོམས་
འཇུག་སྐྱེ་ཚུལ་ལ། གང་ཟག་ནི་སྲིད་རྩེའི་སེམས་ཐོབ་པའི་འཕགས་པ་གསུམ་
འགོག་པ་ལ་སྙོམས་པར་འཇུག་སྟེ། འདི་ལྟར། ཐེག་ཆེན་པ་ནི་ས་དྲུག་པ་ལ་
གནས་པའི་འཕགས་པ་འགོག་པ་ལ་སྙོམས་པར་འཇུག་སྟེ། དབུ་མ་འཇུག་པར།
མངོན་དུ་གྱུར་པ་མཉམ་གཞག་སེམས་གནས་ཏེ། །རྫོ་གས་པའི་བྱང་ཆུབ་ཆོས་ལ་
མངོན་ཕྱོགས་ཞིང་། །རྐྱེན་ཉིད་འདི་པའི་དེ་ཉིད་མཐོང་བ་དེ། །ཤེས་རབ་གནས་
པ་འགོག་པ་ཐོབ་པར་འགྱུར། །ཞེས་གསུངས་སོ། །ཐེག་པ་དམན་པ་ནི། ཕྱིར་མི་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ར
5
འོང་ལུས་མངོན་བྱེད། དགྲ་བཅོམ་པ་གཉིས་ཀའི་ཆ་ལས་རྣམ་པར་གྲོལ་བ་རྣམས་
འགོག་པ་ལ་སྙོམས་པར་འཇུག་གོ །གང་ཟག་དེ་དག་ཚུལ་ཇི་ལྟར་སྙོམས་པར་
འཇུག་ཅེ་ན། དགག་གཞི་ཀུན་གཞིའི་སྟེང་དུ་དགག་བྱ་རྣམ་ཤེས་ཚོགས་དྲུག་དང་
ཉོན་ཡིད་དེ་ཚོགས་བདུན་འཁོར་དང་བཅས་པ་འགོག་ཅིང་། ཡིད་བྱེད་ནི། འཕགས་
པ་རྣམས་ཚོར་འདུ་རགས་པས་སྐྱོ་བ་ན། ཞི་བ་མྱང་འདས་འདྲ་བའི་འགག་པ་མངོན་
དུ་བྱའོ་སྙམ་པས། འདི་ལ་འཇུག་པས་ཞི་བར་གནས་པ་ཡི་ཡིད་ལ་བྱེད་པས་སྙོམས་
པར་འཇུག་གོ །འབྲས་བུ་ནི་འདུ་ཤེས་དང་ཚོར་བ་རགས་པ་འགོག་པའོ། །ངོ་བོ་ནི།
ཀུན་གཞི་ལ་ཚོགས་བདུན་འཁོར་བཅས་བཀག་པའི་ལྡན་མིན་འདུ་བྱེད་དོ། །སྐྱེ་
བ་ནི། དང་པོ་མ་ཐོབ་པ་ཐོབ་པར་བྱེད་པ་མིའི་ནང་དུ་སྙོམས་པར་འཇུག་ཅིང་། །
ཐོབ་ཟིན་གོམས་པར་བྱེད་པ་གཟུགས་ཀྱི་ཁམས་སུ་ཡང་མངོན་དུ་བྱེད་དོ། །
གཟུགས་མེད་ཁམས་སུ་ནི་འདི་མངོན་དུ་བྱེད་པ་མེད་དེ། ཚོར་འདུ་རགས་པས་སྐྱོ་
བ་རྣམས་འདི་ལ་མངོན་པར་འཇུག་པ་ཡིན་ལ། གཟུགས་མེད་པ་རྣམས་ནི་ཞི་བའི་
རྣམ་པར་ཐར་པ་ལ་གནས་པས་འདི་ལ་གནས་པའི་འབད་རྩོལ་མི་བྱེད་པའི་ཕྱིར་
རོ༑ ༑གཉིས་པ་ལམ་དེ་སྒྲུབ་བྱེད་དབང་པོའི་རིམ་པ་ལ། མདོར་བསྟན། རྒྱས་
བཤད་གཉིས་ཀྱི་དང་པོ་ལ། མིག་སོགས་ཀུན་ནས་ཉོན་མོངས་ཀྱི་དབང་པོ་བཅུ་
བཞི་དང་། དད་སོགས་རྣམ་བྱང་གི་དབང་པོ་བརྒྱད་དེ། དབང་པོ་ཉི་ཤུ་རྩ་གཉིས་ཀྱི།
དང་པོ་བཅུ་བཞིས་ཀུན་ནས་ཉོན་མོངས་ཀྱི་ཕྱོགས་ལ་དབང་བྱེད་ལ། ཐ་མ་བརྒྱད་
ཀྱིས་རྣམ་བྱང་གི་ཕྱོགས་ལ་དབང་བྱེད་དེ། འདི་ལྟར། ཟ་བ་པོ་སེམས་ཅན་གྱི་
1 （}S



ལུང་ཀུན་ལས་བཏུས་པ།
དངོས་པོ་ཡོངས་སུ་བསྟན་པ་ལ་དབང་བྱེད་པའི་དོན་གྱིས་མིག་སོགས་དབང་པོ་
དྲུག་རྣམ་པར་བཞག་སྟེ། ནང་གི་སྐྱེ་མཆེད་དྲུག་པོ་ཉིད་ལ་སེམས་ཅན་གྱི་དངོས་
པོར་ཐ་སྙད་འདོགས་པའི་ཕྱིར་རོ། །སེམས་ཅན་གྱི་དངོས་པོ་མ་སྐྱེས་པ་བསྐྱེད་པ་
ལ་དབང་བྱེད་པའི་དོན་གྱིས། ཕོ་མོའི་དབང་པོ་གཉིས་རྣམ་པར་བཞག་སྟེ། དེ་
གཉིས་ཀྱི་དབང་གིས་མངལ་དུ་སྐྱེ་བ་ལེན་པའི་ཕྱིར་རོ། །སེམས་ཅན་གྱི་དངོས་པོ་
སྐྱེས་ཟིན་རྒྱུན་གནས་པ་དང༌། རྒྱུན་གནས་པ་འཆི་འཕོ་བ་ལ་དབང་བྱེད་པའི་དོན་
གྱིས་སྲོག་གི་དབང་པོ་བཞག་སྟེ། དེ་ཡོད་པ་དང་མེད་པ་ལས། འཚོ་བ་དང༌། །
འཆི་བའི་ཐ་སྙད་འདོགས་པའི་ཕྱིར་རོ། །དེ་རྣམས་ཟ་བ་པོ་སེམས་ཅན་གྱི་དངོས་
པོའི་དབང་དུ་བྱས་ཏེ་རྣམ་པར་བཞག་ལ། བཟའ་བྱ་ཡུལ་ལ་དབང་བྱེད་པའི་དོན་
གྱིས་ཚོར་བའི་དབང་པོ་ལྔ་རྣམ་པར་བཞག་གོ །ཅིའི་ཕྱིར་ཐ་མ་བརྒྱད་རྣམ་བྱང་གི་
ཕྱོགས་ལ་དབང་བྱེད་པ་ཡིན་ཞེ་ན། རྣམ་བྱང་གི་རྟེན་མངོན་མཐོ་ལ་དབང་བྱེད་
པའི་ཐབས་ཀྱི་དབང་དུ་བྱས་ཏེ། དད་སོགས་དབང་པོ་ལྔར་བཞག་ལ་རྣམ་བྱང་གི་
རང་བཞིན་ངེས་ལེགས་ལ་དབང་བྱེད་པའི་དོན་གྱི་མི་ཤེས་པ་ཀུན་ཤེས་པར་བྱེད་
པ་སོགས་རྣམ་པར་བཞག་གོ། ཡང་ན་རྣམ་བྱང་གི་གཉིས་ཏེ། འཇིག་རྟེན་པའི་
ལམ་དང་། འཇིག་རྟེན་ལས་འདས་པའི་ལམ་མོ། །དད་སོགས་ལྔ་ནི། འཇིག་རྟེན་
པའི་ལམ་སྒྲུབ་པ་ལ་དབང་བྱེད་ལ། མི་ཤེས་པ་ཀུན་ཤེས་པ་སོགས་གསུམ་ནི།
འཇིག་རྟེན་ལས་འདས་པའི་ལམ་སྒྲུབ་པ་ལ་དབང་བྱེད་དོ། །གཉིས་པ་རྒྱས་པར་
བཤད་པ་ལ་གསུམ། མིང་གི་རྐང་གྲངས་བསྟན་པ་དང༌། སོ་སོའི་བྱེད་ལས་བསྟན་
1.}}



འa
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པ་དང༌། ས་གར་ཡོད་དཔྱད་པའོ། །དང་པོ་ནི། མིག་ནས་ཡིད་ཀྱི་བར་དབང་པོ་
དྲག་དང་ཕོ་དབང་མོ་དབང་སྲོག་གི་དབང་པོ་དང་ཚོར་བའི་དབང་པོ་ལྔ་ནི། ལུས་
ཀྱི་ཚོར་བ་བདེ་བ་དང༌། སྡུག་བསྔལ་དང་། སེམས་ཀྱི་ཚོར་བ་ཡིད་བདེ་བ་དང་།
མི་བདེ་བ་དང་། ལུས་སེམས་ཀྱི་ཚོར་བ་བཏང་སྙོམས་གཉིས་པོ་གཅིག་ཏུ་བྱས་པ་
རྣམས་སོ། །དེ་དག་ནི་ཀུན་ནས་ཉོན་མོངས་ཀྱི་དབང་པོ་བཅུ་བཞིའོ། །མངོན་པར་
ཡིད་ཆེས་པའི་དད་པ་དང་། དགེ་བ་ལ་སྤྲོ་བའི་བརྩོན་འགྲུས་དང་། དམིགས་པ་
མ་བརྗེད་པའི་དྲན་པ་དང་། སེམས་རྩེ་གཅིག་པའི་ཏིང་ངེ་འཛིན་དང་། ཆོས་རབ་
ཏུ་རྣམ་པར་འབྱེད་པའི་ཤེས་རབ་སྟེ། དགེ་བའི་དབང་པོ་ལྔའོ། །མཐོང་ལམ་གྱི་
སྐབས་ཀྱི་ཡིད་མི་བདེ་མ་གཏོགས་པའི་ཚོར་བ་བཞི་དང་། དད་སོགས་དབང་པོ་
ལྔ་སྟེ་དགུ་ནི། མི་ཤེས་པ་ཀུན་ཤེས་པར་བྱེད་པའི་དབང་པོའོ། །སྒོམ་ལམ་གྱི་
སྐབས་ཀྱི་དབང་པོ་དགུ་པོ་དེ་དག་ནི། ཀུན་ཤེས་པའི་དབང་པོ་ཞེས་བྱ་ལ། དབང་
པོ་དགུ་པོ་དེ་དག་ལ་མི་སློབ་ལམ་གྱི་སྐབས་སུ་ཀུན་ཤེས་ལྡན་གྱི་དབང་པོ་ཞེས་བྱ་སྟེ།
དེ་དག་ནི་ཟག་མེད་ཀྱི་དབང་པོ་གསུམ་མོ། །གཉིས་པ་ནི། ཉི་ཤུ་རྩ་གཉིས་པོ་དེ་
དག་དབང་བྱེད་པས་ན་དབང་པོ་སྟེ། གང་ཞིག་གང་ལ་དབང་བྱེད་ཞེ་ན། མིག་ལ་
སོགས་པ་དབང་པོ་གཟུགས་ཅན་ལྔ་ནི། གཟུགས་ནས་རེག་བྱའི་བར་རང་རང་གི་
དོན་དམིགས་པ་ལ་དབང་བྱེད་པའི་ཕྱིར་དང་། ཡིད་ནི་དོན་ཐམས་ཅད་དམིགས་
པ་ལ་དབང་བྱེད་པའི་ཕྱིར་རོ། །མིག་སོགས་དྲུག་དབང་པོ་ཡིན་ནོ། །ཕོ་མོའི་
དབང་པོ་གཉིས་ནི། སྐྱེས་པ་དང་བུད་མེད་སོགས་སེམས་ཅན་གྱི་བྱེ་བྲག་རྣམ་པར་
2{ }{ }



ལུང་ཀུན་ལས་བཏུས་ང་། །
འབྱེད་པ་ལ་དབང་བྱེད་པས་དབང་པོ་ཡིན་ནོ། །སྲོག་ནི་རིས་མཐུན་གནས་པ་ལ་
དབང་བྱེད་པས་དབང་པོ་ཡིན་ལ། སྲོག་དེ་ནི་ཚེ་ཞེས་བྱ་ལ། དེ་ཡང་ཁམས་འོག་
མ་རྣམས་སུ་དྲོད་ཀྱི་རྟེན་དང༌། གཟུགས་མེད་དུ་རྣམ་ཤེས་ཀྱི་རྟེན་དུ་གྱུར་པའི་ལྡན་
མིན་འདུ་བྱེད་གང་ཡིན་པའོ། །ཆགས་སོགས་ཀུན་ནས་ཉོན་མོངས་པ་ལ་དབང་
བྱེད་པ་ནི་ཚོར་བའི་དབང་པོ་ལྔ་ཡིན་ཏེ་བདེ་བ་དང་ཡིད་བདེ་བ་ལ་ཆགས་པ་དང་།
སྡུག་བསྔལ་དང་ཡིད་མི་བདེ་བ་ལ་སྡང་བ་དང་། གཏི་མུག་ལས་བཏང་སྙོམས་འཕེལ་
བར་འགྱུར་བའི་ཕྱིར་རོ། །འཇིག་རྟེན་པའི་རྣམ་བྱང་ལ་དབང་བྱེད་པ་ནི་དད་སོགས་
ལྔའོ། །ཀུན་ཤེས་པར་བྱེད་པས་ནི་མཐོང་བའི་ལམ་ལ་དབང་བྱེད་དེ། བདེན་པ་
མངོན་པར་མ་རྟོགས་པ་རྟོགས་པར་བྱེད་པའི་ཕྱིར་རོ། །ཀུན་ཤེས་པ་ནི་སྒོམ་པའི་
ལམ་ལ་དབང་བྱེད་དེ། བདེན་པ་མཐོང་ཟིན་གོམས་པར་བྱེད་པའི་ཕྱིར་རོ། །ཀུན་
ཤེས་ལྡན་པས་ནི་མི་སློབ་ལམ་ལ་དབང་བྱེད་སྟེ། ལྷག་བཅས་ཀྱི་སྐབས་སུ་མཐོང
་ཆོས་ལ་བདེར་གནས་དང་། ལྷག་མེད་ལ་འཇུག་པ་ལ་དབང་བྱེད་པའི་ཕྱིར་རོ། །
གསུམ་པ་ནི། རྟེན་འདོད་པའི་ཁམས་པ་ལ་སྲིད་པ་ལ་དབང་པོ་ཐམས་ཅད་ཡོད་ལ།
སས་བསྡུས་པའི་ཚུལ་གྱི་ཟག་མེད་གསུམ་མ་གཏོགས་པ་ཐམས་ཅད་ཡོད་དོ། །ཕོ་
མོའི་དབང་པོ་དང་སྡུག་བསྔལ་ཡིད་མི་བདེ་མ་གཏོགས་པ་ལྷག་མ་རྣམས་བསམ་
གཏན་འོག་མ་གཉིས་ན་ཡོད་ལ། འཁྲིག་པ་ལ་འདོད་ཆགས་དང་བྲལ་བའི་ཕྱིར་
པོ་མོའི་དབང་པོ་མེད་ཅིང་། མི་དགེ་བ་མེད་པས་སྔག་བསྔལ་དང་ཡིད་མི་བདེ་
རྣམ་སྨིན་གྱི་མེད་ལ། ལུས་སེམས་ལ་གནོད་པ་བྱར་མེད་པས་དེ་དག་རྒྱུ་མཐུན་གྱི་
()]།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཀྱང་མེད་དོ། །ཡིད་བདེ་མ་གཏོགས་པ་ལྷག་མ་བཅུ་བདུན་བསམ་གཏན་གསུམ་
པ་ན་ཡོད་ལ། དགའ་བ་ལ་འདོད་ཆགས་དང་བྲལ་བའི་ཕྱིར་ཡིད་བདེ་མེད་དོ། །
བདེ་བ་མ་གཏོགས་ པ་བསམ་གཏན་བཞི་པ་ན་ལྷག་མ་བཅུ་དྲུག་དང་ལྡན་ལ།
བསམ་གཏན་གྱི་སྐྱོན་བརྒྱད་ལས་གྲོལ་བའི་ཕྱིར་བདེ་བ་མེད་དེ། མཛོད་དུ། སྐྱོན་
བརྒྱད་ལས་ནི་གྲོལ་བའི་ཕྱིར། །བཞི་པ་གཡོ་བ་མེད་པ་ཡིན། །ཅེས་དང་། སྐྱོན་
བརྒྱད་ནི། རྟོག་དང་དཔྱོད་པ་དབུགས་དག་དང་། །བདེ་བ་ལ་སོགས་བཞི་ཡིན་
ནོ༑ ༑ཞེས་བཤད་དོ། །དད་སོགས་ལྔ་ཟག་མེད་གསུམ་སྟེ། དགེ་བ་བརྒྱད་བཏང་
སྙོམས་སྲོག་ཡིད་དང་བཅུ་གཅིག་ལྡན་པའི་ཚུལ་གྱིས་གཟུགས་མེད་ཀུན་ན་ཡོད་
ལ། སྲིད་རྩེར་ཟག་མེད་གསུམ་པ་ཡིས་བསྡུས་པའི་ཚུལ་གྱིས་མེད་དེ། དེ་ལ་ཟག་
མེད་མི་བརྟེན་པའི་ཕྱིར་རོ། །དེ་སྐད་དུ་ཡང་། མཛོད་ལས། འདོད་པ་ཁམས་
དང་སྲིད་རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་སོ། །ལུང་ཀུན་ལས་
བཏུས་པ་ལས་ལེའུ་ལྔ་པའི་རྣམ་བཤད་དོ། །
སྤྱི་དོན་གཉིས་པ། ཐེག་པ་གོང་མ་ཐུན་མོང་མ་ཡིན་པའི་ལམ་ལ་གསུམ་སྟེ།
ལམ་སྤྱིའི་སྔོན་དུ་འགྲོ་བ། ལམ་གྱི་རང་བཞིན་ངེས་པར་བྱ་བ། ལམ་གྱི་ཡན་ལག་
གཞན་དོན་བྱ་བའི་ཚུལ་ལོ། །དང་པོ་ལ་གསུམ་སྟེ། མཐུན་རྐྱེན་དགེ་བའི་བཤེས་
གཉེན་བསྟེན་པ། དེ་ལ་ཆོས་བཤད་ཉན་བྱ་བ་ཆོས་དང་མཐུན་པའི་ཀུན་སྤྱོད་བཅུ་
སྐྱོང་ཚུལ། དང་པོ་ལ་གཉིས་ཏེ། སློབ་དཔོན་བསྟེན་དགོས་པའི་རྒྱུ་མཚན། བསྟེན་
བྱའི་སློབ་དཔོན་ངོས་གཟུང་བའོ། །དང་པོ་ནི། འཕགས་ལམ་བསྐྱེད་པ་ལ་སྐྱེས་བུ་
2tj2



ལུང་ཀུན་ལས་བཏུས་པ།
དམ་པ་བསྟེན་པ་གཙོ་བོ་ཡིན་པར་བསྟན་པའི་ཕྱིར་ཏེ། བཤེས་སྤྲིང་དུ། དགེ་བའི་
བཤེས་གཉེན་བསྟེན་པ་ཞེས་སོགས་གསུངས་ཏེ། དོན་ནི། ལམ་སྒྲུབ་པའི་ཐོག་
མར་སྐྱེས་བུ་དམ་པ་ལ་བསྟེན་པར་བགྱི་སྟེ། དགེ་བའི་བཤེས་གཉེན་བསྟེན་པ་ནི་
ཚངས་པར་སྤྱོད་པ་ཡོངས་སུ་རྫོགས་པའི་རྒྱུ་ཡིན་པར་ཐུབ་པས་གསུངས་པའོ། །ཇི་
སྐད་དུ། མདོ་ལས་ཀུན་དགའ་བོ་འདི་ལྟ་སྟེ། དགེ་བའི་བཤེས་གཉེན་དང་དགེ་
བའི་གྲོགས་པོ་ནི་ཚངས་པར་སྤྱོད་པ་ཡོངས་སུ་རྫོགས་པ་ཡིན་ནོ། །དེ་ཅིའི་ཕྱིར་ཞེ་ན། །
ཀུན་དགའ་བོ་སྐྱེ་བའི་ཆོས་ཅན་རྣམས་དགེ་བའི་བཤེས་གཉེན་ལ་བརྟེན་ནས་སྐྱེ་
བ་ལས་ཡོངས་སུ་གྲོལ་ལོ་ཞེས་འབྱུང་ངོ་། །གང་གི་ཕྱིར་དེ་ལྟར་ཡིན་པ་དེའི་ཕྱིར།
རྟག་པར་སྐྱེས་བུ་དམ་པ་བསྟེན་པར་བགྱི་སྟེ། རྒྱལ་བ་ལ་བརྟེན་ནས་སེམས་ཅན་
རབ་ཏུ་མང་པོས་ཞི་བ་ཐོབ་པ་བཞིན་ནོ། །དེ་ལ་ཚངས་པར་སྤྱོད་པ་ནི། འདིར་
ཐར་པའི་ལམ་སྟེ། སྲིད་པའི་ཉེས་པ་མ་ལུས་པ་ཚངས་པ་མྱ་ངན་ལས་འདས་པའི་
དོན་དུ་སྤོང་བའི་ཕྱིར་རོ། །གཉིས་པ་ནི། སྐྱེས་བུ་དམ་པའི་མཚན་ཉིད་ཅི་ཞེ་ན།
བཤེས་གཉེན་གང་ལྷག་པ་ཚུལ་ཁྲིམས་ཀྱི་བསླབ་པ་དང་ལྡན་པས། དུལ་བ།
སེམས་ཀྱི་བསླབ་པ་དང་ལྡན་པས་ཞི་བ། ཤེས་རབ་ཀྱི་བསླབ་པ་དང་ལྡན་པས་ཉེ་
བར་ཞི་བ། སློབ་མ་ལས་ལུང་རྟོགས་ཀྱི་ཡོན་ཏན་ལྷག་པ། གཞན་དོན་གྱི་བྱ་བ་ལ་
སྤྲོ་བས་བརྩོན་པ། སྡེ་སྣོད་གསུམ་གྱི་ལུང་གིས་ཕྱུག་པ། གནས་ལུགས་ཀྱི་དེ་ཁོ་ན་
ཉིད་རབ་ཏུ་རྟོགས་ཤིང་རྟོགས་པ་ལྟར་གཞན་ལ་སྨྲ་ཞིང་བརྡ་སྤྱོད་པ་ལ་མཁས་པ།
ཟང་ཟིང་ལ་མི་ལྟ་ཞིང་སློབ་མ་ལ་བརྩེ་བའི་བདག་ཉིད་ཅན། གདམས་པ་དང་
_/}}



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྗེས་སུ་གདམས་པ་སྨྲ་བ་ལ་སྐྱོ་བ་སྤངས་པ་ལ་བརྟེན་པར་ བྱ་ཞེས་རྒྱན་ལས་
གསུངས་སོ། །གཉིས་པ་ལ་གསུམ། ཆོས་དེ་ཇི་ལྟར་བཤད་ཚུལ། བཤད་བྱ་ཆོས་
ཀྱི་རང་བཞིན། འཆད་བྱེད་སྡེ་སྣོད་ཀྱི་དབྱེ་བ་བསྟན་པའོ། །དང་པོ་ལ་གསུམ།
སློབ་མའི་བློ་བཅོས་ཚུལ། དབང་པོ་རྣོ་རྟུལ་རྗེས་སུ་བཟུང་ཚུལ། མན་ངག་ཉིད་
རྒྱས་པར་བཤད་ཚུལ་ལོ། །དང་པོ་ནི། གཞན་ཡང་སློབ་དཔོན་གྱིས་དམ་པའི་ཆོས་
འཆད་པ་ན། སློབ་མ་འགའ་ཞིག་བདག་ལྟ་བུས་ཐར་པ་དང་ཐམས་ཅད་མཁྱེན་པ་
སྒྲུབ་པར་ག་ལ་ནུས་སྙམ་དུ་སེམས་ཞུམ་པ་ལ། ཞུམ་བཅས་རྩོལ་བ་དོར་བ་ལ། །
ཕོངས་ལས་ཐར་པ་ཡོད་དམ་ཅི། །ཞེས་སོགས་ཞམ་པའི་ཉེས་དམིགས་དང་། གང་
ཕྱིར་སེམས་ཅན་མིར་གྱུར་པ། །ཚད་མེད་སྐད་ཅིག་རེ་རེ་ལ། །རྫོ་གས་པའི་བྱང་
ཆུབ་ཐོབ་དེའི་ཕྱིར། །ཞམ་པ་དང་དུ་བླང་མི་བྱ། །ཞེས་སོགས་ཀྱིས་སེམས་གཟེངས་
བསྟོད་པ་དང༌། འགའ་ཞིག་འདོད་དོན་གྱི་ཕྱིར་ལ་འཕྲོ་ཞིང་རྒོད་པ་ལ། དགེ་བ་ལ་
བཀོལ་དུ་མི་རུང་བ་ལ་འཁོར་བ་སྤྱི་དང་བྱེ་བྲག་གི་ཉེས་དམིགས་བསྟན་པ་དང༌།
འགའ་ཞིག་སེམས་ནང་དུ་བྱིང་ཞིང་རྨུགས་པ་རྣམས་ལ་སངས་རྒྱས་དང་བྱང་ཆུབ་
སེམས་དཔའི་རྣམ་ཐར་བཤད་པ་སོགས་ངོ་མཚར་བའི་གཏམ་བཤད་ནས་ཉན་
དུ་གཞུག་གོ །གཉིས་པ་ནི། བློ་ཅན་ཟབ་མོའི་སྣོད་དུ་རུང་བ་རྣམས་ལ་ཟབ་པ་
སྟོང་པ་ཉིད་རྒྱ་ཆེ་བ་ཕ་རོལ་ཏུ་ཕྱིན་པ་དྲུག་ལ་སོགས་པ་ཐར་པ་དང་ཐམས་ཅད་
མཁྱེན་པ་ཐོབ་པའི་ཐབས་བཤད་ཅིང་། བློ་ཆུང་བ་ཟབ་མོའི་སྣོད་དུ་མི་རུང་བ་
རྣམས་ལ། རྗོད་བྱེད་བཟུང་བདེ་བ་ཚིག་མདོར་བསྡུས་པ་དང་། བརྗོད་བྱ་གོ་སླ་བ་



ལུང་ཀུན་ལས་བཏུས་པ།
དང་དགེ་བ་བཅུ་དང་། མི་དགེ་བ་བཅུ་ལ་སོགས་པ་མངོན་མཐོའི་ཆོས་ཙམ་བཤད་
དོ་༑ ༑གསུམ་པ་ནི། མདོ་དང་བསྟན་བཅོས་རྣམས་རྒྱས་པར་འཆད་པར་འདོད་ན།
བཤད་ཐབས་ཀྱི་མན་ངག་ལྔའི་སྒོ་ནས་བཤད་དོ། །ཐོག་མར་གཞུང་ལ་རྟོགས་
ལྡན་འཇུག་པའི་ཡན་ལག གཞུང་ལ་ཐོས་བསམ་བྱས་པའི་གནས་སྐབས་དང་མཐར་
ཐུག་གི་དགོས་པ་བསྟན་ནོ། །དེའི་འོག་ཏུ་དགོས་པ་དེ་རྟོགས་པའི་ཐབས་སུ་གཞུང་
གོང་འོག་གི་བརྗོད་བྱ་སྤྱིའི་ཚུལ་གྱིས་སྟན་ལ་བསྡུས་པའི་དོན་བསྟན་ནོ། །དེའི་
འོག་ཏུ་བསྡུས་དོན་བདེ་བླག་ཏུ་རྟོགས་པའི་མན་ངག་གཞུང་གི་ཚིག་རེ་རེ་ནས་
འགྲེལ་པའི་ཚིག་དོན་བསྟན་ནོ། །དེའི་ཚིག་སྔ་ཕྱིའི་གོ་རིམ་མི་འགལ་བར་བྱ་བའི་
ཕྱིར། སྔ་ཕྱི་འབྲེལ་བར་བྱ་བའི་ཕྱིར་མཚམས་སྦྱོར་བསྟན་པ་དང་། ཚིག་དང་དོན་
རིགས་པ་དང་མི་རིགས་པ་རྒལ་བར་བྱ་བའི་ཕྱིར་རྒལ་ལན་གྱིས་གཏན་ལ་ཕབ་
སྟེ་བསྙད་པར་བྱའོ། །གཉིས་པ་བཤད་བྱ་ཆོས་ཀྱི་རང་བཞིན་ལ་གཉིས་ཀྱི། དང་
པོ་མཐའ་དྲུག་གཏན་ལ་དབབ་པ་ནི། བཤད་བྱའི་མདོ་ལ་སོགས་པ་དེ་ལའང་དྲང་
དོན་ངེས་དོན་གཉིས། སྒྲ་ཇི་བཞིན་དང་། ཇི་བཞིན་མ་ཡིན་པ་གཉིས། དགོངས་
དགོངས་མིན་གཉིས་ཏེ། མཐའ་དྲུག་ཡོད་ཅེས་འཆད་པར་སྣང་སྟེ། རྣལ་འབྱོར་
ཆེན་པོ་རྩ་བའི་རྒྱུད་འབའ་ཞིག་ལས་མཐའ་དྲུག་ཡོད་ཀྱི། མདོ་བསྟན་བཅོས་དང་།
རྒྱུད་སྡེ་འོག་མ་རྣམས་ལ་མཐའ་དྲུག་གི་བཤད་པ་མེད་པས་འབྲེལ་བ་མེད་དོ། །
དེས་ན་འཕགས་པ་ཀླུ་སྒྲུབ། མདོ་ལ་དྲང་དོན་དང་ངེས་དོན་གཉིས་སུ་འབྱེད་དེ།
དབུ་མ་རྩ་བར། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡན་ལག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་
པའོ། །ཞེས་གསུངས་ཤིང༌། དེ་སྐྱེ་བ་དང་འགག་པ་ལ་སོགས་ཀུན་རྫོབ་ཀྱི་བདེན་
པ་གཙོར་བོ་སྟོན་པ་དྲང་བའི་དོན་དང་། ངེས་པའི་དོན་གཉིས། སྐྱེ་མེད་སྟོང་ཉིད་
སོགས་དོན་དམ་སྟོན་པ་ངེས་པའི་དོན་དུ་བཞེད་དེ། ཏིང་ངེ་འཛིན་རྒྱལ་པོ་ལས།
སྟོན་པ་བདེ་བར་གཤེགས་པས་བསྟན་པ་ལྟར། །ངེས་དོན་མདོ་སྡེ་དག་གི་བྱེ་བྲག་
ཤེས། །གང་ལ་སེམས་ཅན་གང་ཟག་སྐྱེས་བུ་བསྟན། །ཆོས་དེ་ཐམས་ཅད་དྲང་
བའི་དོན་དུ་ཤེས། །ཞེས་གསུངས་སོ། །ཐུན་མོང་དུ་དགོངས་པ་བཞི་གཏན་ལ་
དབབ་པ་ནི། མཉམ་པ་ཉིད་ལ་དགོངས་པ་ནི། ཐུབ་པས་སངས་རྒྱས་རྣམ་པར་
གཟིགས་ཀྱི་བསྔགས་པ་བརྗོད་ནས་ང་ཉིད་དེའི་ཚེ་རྣམ་པར་གཟིགས་སུ་གྱུར་ཏོ་
ཞེས་གསུངས་པ་ལྟ་བུ་སྟེ། དགོངས་གཞི་ནི་ཆོས་ཀྱི་སྐུ་མཉམ་པའོ། །དགོས་པ་ནི་
ཐུབ་པ་ལ་བརྙས་པ་སྤོང་བར་འགྱུར་བའོ། །དོན་གཞན་ལ་དགོངས་པ་ནི། ཆོས་
ཐམས་ཅད་ངོ་བོ་ཉིད་མེད་པ་དང༌། མ་སྐྱེས་པར་གསུངས་པ་སྔར་ལྟར་རོ། །དུས་
གཞན་ལ་དགོངས་པ་ནི། གང་དག་བདེ་བ་ཅན་དུ་སྨོན་ལམ་འདེབས་པ་དེ་དག་
དེར་སྐྱེ་བར་འགྱུར་རོ་ཞེས་གསུངས་པ་ལྟ་བུའོ། །དགོངས་གཞི་དུས་རིང་པོ་ན་དེ་
ལྟར་འགྱུར་བའོ། །དགོས་པ་ལེ་ལོའི་གཉེན་པོར་འགྱུར་བའོ། །གང་ཟག་གི་
བསམ་པ་ལ་དགོངས་པ་ནི། འགའ་ཞིག་ཏུ་སྦྱིན་པར་བསྔགས་ཤིང་འགའ་ཞིག་ཏུ་
སྨད་པའོ། །དགོངས་གཞི་ནི་དགེ་བ་མི་བྱེད་པ་ལ་ལྟོས་ཏེ་སྦྱིན་པ་མཆོག་ཡིན་ལ།
ཚུལ་ཁྲིམས་ལ་སོགས་པ་ལ་ལྟོས་ནས་དམན་པའོ། །དགོས་པ་ནི། ཁ་ཅིག་སྦྱིན་པ་
f ]



ལུང་ཀུན་ལས་བཏུས་པ།
ལ་འཇུག་པ་དང༌། དེས་ཆོག་པར་འཛིན་པ་རྣམས་གོང་མ་ལ་སྦྱོར་བའོ། །ལྡེམ་
དགོངས་བཞི་ནི། གཞུག་པ་དང་། མཚན་ཉིད་དང༌། གཉེན་པོ་དང་། བསྒྱུར་བ་ལ་
ལྡེམ་པོར་དགོངས་པའོ། །གཞུག་པ་ལྡེམ་པོར་དགོངས་པ་ནི། ཉན་ཐོས་ལ་སོགས་
ཐེག་ ཆེན་ ལ་ གཞུག་ པའི་ གཟུགས་ ཕྱི་རོལ་ གྱི་ དོན་ ཡོད་ པར་ གསུངས་ པ་ སྟེ།
དགོངས་གཞི་བཟུང་བྱར་སྣང་བ་ཙམ་ལ་དགོངས་ལ། སྒྲ་ཇི་བཞིན་པར་གོ་ཡང་།།
དེ་དག་གི་བློ་དང་མཐུན་པའི་སྒོ་ནས། རིམ་གྱིས་ཐེག་ཆེན་ལ་འཇུག་པའི་དགོས་
པ་ཡོད། མཚན་ཉིད་ལྡེམ་པོར་དགོངས་པ་ནི། ཆོས་ཐམས་ཅད་ངོ་བོ་ཉིད་མེད་པ་
ལ་སོགས་པར་བསྟན་པའོ། །དགོངས་གཞི་ནི་ཀུན་བཏགས་ལ་མཚན་ཉིད་ངོ་བོ་
ཉིད་མེད་པ་དང་། གཞན་དབང་ལ་སྐྱེ་བ་ངོ་བོ་ཉིད་མེད་པ་དང༌། ཡོངས་གྲུབ་ལ་
དོན་དམ་པ་ངོ་བོ་ཉིད་མེད་པའོ། །དགོས་པ་བདེན་ཞེན་ལྡོག་པའོ། །གཉེན་པོ་
ལྡེམ་པོར་དགོངས་པ་ནི། སྒྲིབ་པ་བརྒྱད་ཀྱི་ཉེས་པ་འདུལ་བའི་ཕྱིར་ཐེག་ཆེན་བསྟན་
པ་སྟེ། སྒྲིབ་པ་བརྒྱད་ནི། སངས་རྒྱས་ཆོས་ལ་བརྙས་པ་དང༌། །ལེ་ལོ་ཅུང་ཟད་
ཆོག་འཛིན་དང་། །འདོད་ཆགས་ང་རྒྱལ་སྤྱོད་པ་དང་། །འགྱོད་དང་མ་ངེས་ལྡོག་
པ་ནི། །སེམས་ཅན་རྣམས་ཀྱི་སྒྲིབ་རྣམས་ཏེ། །དེའི་གཉེན་པོར་ཐེག་མཆོག་བསྟན། །
ཅེས་པའོ། །དེ་ལ་སངས་རྒྱས་རྣམ་གཟིགས་ཀྱི་སྔགས་པ་གསུངས་པ་ན། འཁོར་
འགའ་ཞིག་བདག་གི་སྟོན་པ་དེ་བས་དམན་ནམ་སྙམ་དུ་སངས་རྒྱས་ལ་བརྙས་
པའི་གཉེན་པོར། མཉམ་པ་ཉིད་གསུམ་ལ་དགོངས་ནས་དེའི་ཚེ་དེའི་དུས་ན་ང་
སངས་རྒྱས་རྣམ་གཟིགས་སུ་གྱུར་ཏེ་ཞེས་གསུངས་པས་ཏེ། མཉམ་པ་ཉིད་གསུམ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ནི༑ མཛོད་དུ། སངས་རྒྱས་ཐམས་ཅད་ཚོགས་དང་ནི། །ཆོས་སྐུ་འགྲོ་བའི་དོན་
སྤྱོད་པ། །མཉམ་པ་ཉིད་དེ་སྐུ་ཚེ་དང༌། །རིགས་ཏེ་སྐུ་བོངས་ཚད་ཀྱིས་མིན། །
ཞེས་སོ། །ཡང་འགའ་ཞིག་འདི་ནི་ཆད་པ་སྟོན་པའོ། །ཞེས་ཐེག་ཆེན་གྱི་ཆོས་ལ་
བརྙས་པའི་གཉེན་པོར་རྟོགས་པའི་ཆོས་ལ་དགོངས་ནས་སངས་རྒྱས་གངྒཱའི་ཀླུང་
གི་བྱེ་མ་སྙེད་ལ་བསྙེན་བཀུར་བྱས་ན་ཐེག་ཆེན་གྱི་ཆོས་ཐོབ་པར་འགྱུར་ཅེས་པའོ། །
ལེ་ལོ་ཅན་དག་ལ་དུས་གཞན་དུ་སྐྱེ་བ་ལ་དགོངས་ནས། བདེ་བ་ཅན་དུ་སྨོན་ལམ་
འདེབས་པ་དེ་དག་དེར་སྐྱེ་བར་འགྱུར་རོ་ཞེས་པའོ། །དགེ་བ་ཅུང་ཟད་ཀྱི་ཆོག་པ་
འཛིན་པའི་གཉེར་པོར་སྦྱིན་པ་ལ་སྨད་ནས་ཚུལ་ཁྲིམས་བསྔགས་པ་ལྟ་བུ་གང་
ཟག་གི་བསམ་པ་ལ་དགོངས་པའོ། །འཁོར་བའི་ཕུན་ཚོགས་ལ་ཆགས་པའི་གཉེན་
པོར་སངས་རྒྱས་ཀྱི་ཞིང་གི་འབྱོར་པ་ལ་བསྔགས་པ་ལྟ་བུ་དང༌། རང་གི་ལུས་དང་
སྟོབས་ཀྱིས་ང་རྒྱལ་བ་ལ་སངས་རྒྱས་ཀྱི་ཡོན་ཏན་བསྔགས་པ་ལྟ་བུ་དང༌། མ་
སྐྱེས་དགྲ་ལྟ་བུས་གནོད་པ་བྱས་པས་འགྱོད་པའི་གཉེན་པོར། སངས་རྒྱས་དང་
བྱང་སེམས་ལ་གནོད་པ་བྱས་པ་ཡང་མཐོ་རིས་སུ་འགྲོའོ་ཞེས་གསུངས་པ་ལྟ་བུ་
དང༌། མ་ངེས་པའི་རིགས་ཅན་ཐེག་ཆེན་ལས་ལྡོག་པའི་གཉེན་པོར། མཐར་ཐུག་
ཐེག་པ་གཅིག་ཏུ་བསྟན་པ་དང་། ཉན་ཐོས་ལུང་བསྟན་པ་ལ་སོགས་པ་ལྟ་བུའོ། །
བསྒྱུར་བ་ལྡེམ་པོར་དགོངས་པ་ནི། རབ་ཏུ་གྲགས་པའི་ཡི་གེ་ངན་པ་རྣམས་མ་
གྲགས་པའི་དོན་ཟབ་མོ་སྟོན་བྱེད་དུ་བསྒྱུར་བ་སྟེ། ཇི་སྐད་དུ། སྙིང་པོ་མེད་ལ་
སྙིང་པོར་ཤེས། །ཕྱིན་ཅི་ལོག་ལ་ཤིན་ཏུ་གནས། །ཉོན་མོངས་པས་ནི་རབ་ཉོན་
2{ }



ལུང་ཀུན་ལས་བཏུས་པ།
མོངས། །བྱང་ཆུབ་དམ་པ་འཐོབ་པར་འགྱུར། །ཞེས་པ་ལྟ་བུ་སྟེ། དོན་ནི། སྙིང་པོ་
ནི་རྣམ་གཡེང་ཡིན་ལ། དེ་མེད་པ་ནི་སེམས་རྩེ་གཅིག་པའི་ཏིང་ངེ་འཛིན་ནོ། །རྟག་
སོགས་ལ་ཕྱིན་ཅི་ལོག་པ་ནི་མི་རྟག་པ་སོགས་ཡིན་ལ། དེ་ལ་གནས་པས་ལྷག་
མཐོང་བསྟན་ནོ། །ཡུན་རིང་པོར་གཞན་དོན་གྱི་དཀའ་སྤྱད་ཀྱིས་ཉོན་མོངས་པས་
རབ་ཏུ་ཉོན་མོངས་ཅེས་པས་སྙིང་རྗེ་བསྟན་ཏེ། དེ་ལྟར་ཏིང་ངེ་འཛིན་དང་ཤེས་
རབ་བསྒོམ་ཞིང་སྙིང་རྗེས་གཞན་དོན་ལ་འབད་པས་བྱང་ཆུབ་འཐོབ་བོ། །ཞེས་
པའོ། །ལྡེམ་དགོངས་བཞི་པོ་དེ་དག་ཀྱང་། རྒྱན་ལས། ཉན་ཐོས་དང་ནི་ངོ་བོ་ཉིད། །
དེ་བཞིན་ཉེས་པ་འདུལ་བ་དང་། །བརྗོད་པ་ཟབ་པ་ཉིད་ལ་ནི། །ལྡེམ་པོར་དགོངས་
པ་དེ་རྣམས་བཞི། །ཞེས་བཤད་པ་ལྟར་རོ། །དགོངས་ལྡེམ་དགོངས་ཀྱི་ཁྱད་པར་
ནི༑ དགོངས་གཞི་གཙོ་བོར་སྟོན་པ་དགོངས་པ། དགོས་པ་གཙོ་བོར་སྟོན་པ་ལྡེམ་
དགོངས་སོ། །གསུམ་པ་ལ་ལྔ། དང་པོ་བཀའ་དང་བསྟན་བཅོས་ངོས་བཟུང་བ་ནི།
བརྗོད་བྱེད་བཀའ་དང་བསྟན་བཅོས་གཉིས་ཞེས་པ་ལ། བཀའི་མཚན་ཉིད་ནི།
བདག་རྐྱེན་སངས་རྒྱས་ལས་དངོས་སུ་བྱུང་ཞིང་། བརྗོད་བྱ་བདེན་གཉིས་སྟོན་ལ།
བྱེད་ལས་ཁམས་གསུམ་གྱི་ཉོན་མོངས་སྤོང་བར་བྱེད་པ་སྟེ། རྒྱུད་བླ་མ་ལས། གང་
ཞིག་དོན་ལྡན་ཆོས་དང་ཉེར་འབྲེལ་ཞིང་། ཁམས་གསུམ་ཀུན་ནས་ཉོན་མོངས་
སྤོང་བྱེད་གསུང་། །ཞི་བའི་ཕན་ཡོན་སྟོན་པར་བྱེད་པ་གང་། །དེ་ནི་དྲང་སྲོང་
གསུང་ཡིན་བཟློག་པ་གཞན། །ཞེས་སོ། །བསྟན་བཅོས་ནི། རྩོམ་པ་པོ་རྣམ་
གཡེང་མེད་པའི་ཡིད་ཅན་གྱིས། བཀའི་དོན་བཤད་ནས། ཐར་པའི་ལམ་སྟོན་པ་
Jfjy



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སྟེ༑ གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་
ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་
སྲོང་གསུང་བཞིན་སྤྱི་བོས་བླངས། །ཞེས་སོ། །གཉིས་པ་སྡེ་སྣོད་གསུམ་ངོས་
བཟུང་བ་ནི། ལྷག་པ་ཚུལ་ཁྲིམས་ཀྱི་བསླབ་པ་སྟོན་པ་འདུལ་བ། སེམས་ཀྱི་བསླབ་
པ་སྟོན་པ་མདོ་སྡེ། ཤེས་རབ་ཀྱི་བསླབ་པ་སྟོན་པ་མངོན་པ་སྟེ་སྡེ་སྣོད་གསུམ་མོ། །
དེ་ལ་ཚུལ་ཁྲིམས་ཀྱིས་མ་སྨིན་པ་སྨིན་པར་བྱེད་ལ། སེམས་དང་ཤེས་རབ་ཀྱིས་
གོ་རིམ་བཞིན་དུ། སྤང་བྱ་མགོ་གནོན་པ་དང་། ས་བོན་དྲུངས་ནས་འབྱིན་པར་
བྱེད་པས། བརྗོད་བྱ་བསླབ་པ་གསུམ་དུ་ངེས་ལ། དེའི་རྗོད་བྱེད་སྡེ་སྣོད་གསུམ་དུ་
ངེས་པ་ཡིན་ནོ། ། །
གསུམ་པ་རྒྱུད་སྡེ་བཞི་ངོས་བཟུང་བ་ནི། བྱ་བ། སྤྱོད་པ། རྣལ་འབྱོར།
རྣལ་འབྱོར་ཆེན་པོ་སྟེ། རྒྱུད་སྡེ་བཞིའོ། །དེ་ཡང་གདུལ་བྱ་དབང་པོ་དམན་པ་དང༌།
འབྲིང་དང་། མཆོག་དང་། ཆེས་མཆོག་ཏུ་གྱུར་པ་བཞིའི་དབང་དུ་བྱས་པ་སྟེ། རྡོ་
རྗེ་གུར་ལས། དབང་པོ་དམན་ལ་བྱ་བའི་རྒྱུད། །བྱ་མིན་རྣལ་འབྱོར་དེ་ལྟག་ལ། །
དབང་པོ་མཆོག་ལ་རྣལ་འབྱོར་ཏེ། །རྣལ་འབྱོར་བླ་མེད་དེ་ལྟག་ལ། །ཞེས་སོ། །
བཞི་པ་གསུང་རབ་ཡན་ལག་བཅུ་གཉིས་ངོས་བཟུང་བ་ནི། མདོའི་སྡེ་ནས་གཏན་
ལ་ཕབ་པའི་སྡེའི་བར་རྣམས་སོ། །ལྔ་པ་དེ་དག་སྡེ་སྣོད་གང་གིས་ཕྱོགས་སུ་གཏོགས་
པ་ནི། དང་པོ་ལྔ་ནི་ཉན་ཐོས་ཀྱི་སྡེ་སྣོད་ཡིན་ཏེ། ཉན་ཐོས་ལ་ཡང་ཡོད་པའི་ཕྱིར་
དང་། ཐེག་ཆེན་ལ་དེ་ལྔའི་མཚན་ཉིད་ཅན་ཡོད་པ་ནི། ཤིན་ཏུ་རྒྱས་པ་དང་། རྨད་
21༣）



ལུང་ཀན་ལས་བཏུས་པ།
དུ་བྱུང་བའི་སྡེ་སྣོད་དུ་འདུས་པའི་ཕྱིར་རོ། །ཤིན་ཏུ་རྒྱས་པ་རྨད་དུ་བྱུང་བའི་སྡེ་
སྣོད་གཉིས་ནི། བྱང་ཆུབ་སེམས་དཔའི་སྡེ་སྣོད་དེ། བྱང་ཆུབ་སེམས་དཔའི་ཡོན་
ཏན་རྣམས་བསམ་གྱིས་མི་ཁྱབ་ཅིང༌། རྒྱ་ཆེ་བ་སྟོན་པའི་ཕྱིར་རོ། །གཏན་ལ་ཕབ་
པའི་སྡེ་སྣོད་ནི། ཐེག་པ་ཆེ་ཆུང་གཉིས་ཀའི་མངོན་པའི་སྡེ་སྣོད་དེ། གཉིས་ཀའི་
ཤེས་བྱ་ཐུན་མོང་དུ་གཏན་ལ་འབེབས་པའི་ཕྱིར་རོ། །གླེང་གཞི་སོགས་གཞན་
བཞི་ནི། ཚུལ་ཁྲིམས་ཀྱི་བསླབ་པ་སྟོན་པས་འདུལ་བའི་སྡེ་སྣོད་ཡིན་ལ། དེ་ཡང་
གླེང་གཞི་གཙོ་བོ་དང་གཞན་གསུམ་འཁོར་ཡིན་ནོ། །གསུམ་པ་ཆོས་དང་མཐུན་
པའི་ཀུན་སྤྱོད་བཅུ་བསྐྱང་ཚུལ་ནི། སྡེ་སྣོད་གསུམ་པོ་དེ་དག་ཡི་གེ་འབྲི་བ་དང་།
དེ་དག་ལ་སྤོས་དང་མེ་ཏོག་གིས་མཆོད་པ་དང༌། བྲིས་པའི་གླེགས་བམ་གཞན་ལ་
སྦྱིན་པ་དང༌། གཞན་འཆད་པ་ལ་ཉན་པ་དང༌། རང་ཀློག་ཅིང་འཛིན་པ་དང་། ཚུལ་
བཞིན་ལེན་པ་དང་། གཞན་ལ་ཕྱིན་ཅི་མ་ལོག་པར་འཆད་པ་དང་། བཟུང་ཟིན་ཁ་
ཏོན་བྱང་བར་བྱེད་པ་དང༌། ཐོས་པའི་དོན་ཚུལ་བཞིན་དུ་སེམས་པ་དང་། བསམ་
པའི་དོན་རྩེ་གཅིག་ཏུ་སྒོམ་པ་སྟེ། སྤྱོད་པ་འདི་བཅུའི་བདག་ཉིད་ནི། །བསོད་
ནམས་ཕུང་པོ་དཔག་ཏུ་མེད། །ཅེས་དབུས་མཐའ་ལས་གསུངས་སོ། །
གཉིས་པ་ལམ་གྱི་རང་བཞིན་ངེས་པར་བྱ་བ་ལ་བཞི་སྟེ། འཇུག་ཡུལ་
དཀོན་མཆོག་གསུམ་ལ་སྐྱབས་སུ་འགྲོ་བ། བདེན་གཉིས་བྱང་ཆུབ་མཆོག་ཏུ་སེམས་
བསྐྱེད་པ། དེའི་བསླབ་བྱ་ཉམས་སུ་བླང་ཚུལ། ཉམས་མྱོང་མངོན་པར་རྟོགས་
པའི་རིམ་པའོ། །དང་པོ་ལ་དྲུག་ལས། དང་པོར་སྐྱབས་སུ་འགྲོ་དགོས་པའི་རྒྱུ་
3 1 }



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
མཚན་ནི། སྡོམ་པ་གང་ལེན་ཡང་། དང་པོར་དཀོན་མཆོག་གསུམ་ལ་སྐྱབས་སུ་
འགྲོ་དགོས་ཏེ། གསུམ་ལ་སྐྱབས་སུ་འགྲོ་བ་ནི། བསྙེན་གནས་དང་དགེ་བསྙེན་པ་
མ་གཉིས་དང་། དགེ་ཚུལ་ཕ་མ་གཉིས་དང་། དགེ་སློབ་མ་དང་། དགེ་སློང་ཕ་མ་
གཉིས་ཏེ། སྡོམ་པ་བརྒྱད་ཀྱི་རྩ་བ་ཡིན་པས་སོ། །དེ་སྐད་དུ་ཡང་མཛོད་ལས།
སྡོམ་པ་ཀུན་ལས་ཡོད་མོད་ཀྱིས། །སྐྱབས་སུ་མ་སོང་བ་ལ་མེད། །ཅེས་སོ། །
སྐྱབས་སུ་སོང་བའི་ཕན་ཡོན་ནི། སངས་རྒྱས་ཀྱི་མཐུས་ལོང་བས་མིག་དང་། འོན་
པས་རྣ་བ་དང་། སེམས་འཁྲུགས་པ་རྣམས་ཀྱིས་དྲན་པ་ཐོབ་པ་ལ་སོགས་པ་འཚེ་
བ་ཐམས་ཅད་ལས་སྐྱོབ་པ་དང༌། འོད་ཟེར་བཀྱེ་བས་ངན་སོང་དུ་སྐྱེས་པ་རྣམས་
ངན་སོང་ལས་ཐར་ཞིང༌། ཕྱིས་དེར་མི་འགྲོ་བར་མཛད་པས་ངན་སོང་ལས་སྐྱོབ་
པ་དང་། བདེ་འགྲོ་དང་ཐར་པའི་ལམ་ཕྱིན་ཅི་མ་ལོག་པ་བསྟན་པས་བདེ་འགྲོ་དང་
ཐར་པའི་ཐབས་མ་ཡིན་པ། མུ་སྟེགས་བྱེད་ཀྱི་ལྟ་སྤྱོད་ངན་པ་ལས་སྐྱོབ་པ་དང་།
འཇིག་ཚོགས་ནི་ཉེར་ལེན་གྱི་ཕུང་པོ་ཡིན་ལ། དེ་ལ་བདག་གམ་བདག་གིར་ལྟ་བ་ནི།
འཇིག་ཚོགས་ལ་ལྟ་བ་ཞེས་བྱ་སྟེ། ཉན་རང་གི་མྱང་འདས་ལ་བཀོད་ནས། འཇིག་
ཚོགས་དང་དེར་ལྟ་བ་ལས་སྐྱོབ་པ་དང་། མ་ངེས་པའི་རིགས་ཅན་ཐེག་ཆེན་དུ་
ངེས་པ་ལ་བཀོད་ནས་ཐེག་པ་དམན་པ་ལས་སྐྱོབ་པར་མཛད་དེ། དེའི་ཕྱིར་ན་སངས་
རྒྱས་དེ་རྣམས་སྐྱབས་ཀྱི་དམ་པ་ཡིན་ནོ། །སྐྱབས་སུ་མ་སོང་བའི་ཉེས་དམིགས་ནི།
མདོ་རྒྱལ་མཚན་དམ་པ་ལས། འཇིགས་པས་ཉེན་པའི་མི་དག་ནི། །ཞེས་གསུངས་
སོ༑ ༑འཇིག་རྟེན་པའི་སྐྱབས་དེ་དག་ལ་བརྟེན་ནས་འཁོར་བའི་འཇིགས་པ་ཆེན་



ལུང་ཀུན་འ་ས་བཏུས་པ།།
པོ་ལས་མི་གྲོལ་ལོ་ཞེས་སོ། །སྐྱབས་ཚུལ་གྱི་ཁྱད་པར་ནི། གང་ལ་སྐྱབས་སུ་འགྲོ་
བའི་ཡུལ། ཇི་སྲིད་དུ་སྐྱབས་སུ་འགྲོ་བའི་དུས། གང་གི་ཆེད་དུ་སྐྱབས་སུ་འགྲོ་
བའི་ཁྱད་པར་གྱིས་ཐེག་པ་ཆེ་ཆུང་གི་སྐྱབས་འགྲོ་རྣམ་པར་དབྱེ་སྟེ། ཉན་ཐོས་
རྣམས་ནི་ཡུལ་སྤྲུལ་སྐུའི་སངས་རྒྱས་དང༌། ཐེག་ཆུང་གི་ཆོས་དང༌། ཐེག་ཆུང་གི་
དགེ་འདུན་ལ། དུས་ཇི་སྲིད་འཚོའི་བར་དུ། ཆེད་དུ་བྱ་བ་རང་གཅིག་པུ་མྱང་
འདས་ཐོབ་པའི་ཕྱིར་དུ། ངོ་བོ་དཀོན་མཆོག་ལ་བརྟེན་ནས་ཁས་ལེན་པ་ཡིན་ནོ། །
ཐེག་ཆེན་པའི་ཡུལ་འོག་ནས་འཆད་པའི་སངས་རྒྱས་ལ་སོགས་པ་དཀོན་མཆོག་
གསུམ་ལ། རྒྱུ་སྙིང་རྗེ་ལ་བརྟེན་ནས་ཆེད་དུ་བྱ་བ་སེམས་ཅན་གྱི་དོན་ལ། དུས་
བྱང་ཆུབ་སྙིང་པོའི་བར་དུ། ངོ་བོ་སེམས་ཅན་ཐམས་ཅད་འཁོར་བའི་སྡུག་བསྔལ་
ལས་ཐར་བར་བྱ་བའི་ཕྱིར། དཀོན་མཆོག་ལ་བརྟེན་པར་དམ་བཅའ་བ་ཡིན་ནོ། །
སྐྱབས་ཡུལ་གྱི་རང་བཞིན་ལ་གསུམ། སངས་རྒྱས་དཀོན་མཆོག ཆོས་དཀོན་
མཆོག དགེ་འདུན་དཀོན་མཆོག དང་པོ་ལ་བཞི། གནས་སྐབས་ཀྱི་ཆོས་དང་དགེ་
འདུན། མཐར་ཐུག་གི་སྐྱབས་གནས་སངས་རྒྱས་ཆོས་སྐུ་ཡིན་པ། སྐུ་གཉིས་གདུལ་
བྱའི་སྣང་དམིགས་སུ་བྱུང་བ། ཆོས་སྐུ་དང་གཟུགས་སྐུའི་རང་བཞིན་ཁྱད་པར་དུ་
བཞག་པའོ། །དང་པོ་ནི། ལུང་རྟོགས་ཀྱི་ཆོས་གཉིས་དང༌། ཐེག་པ་གསུམ་གྱི་
འཕགས་པའི་ཚོགས་རྣམས་ནི་གཏན་གྱི་སྐྱབས་གནས་མ་ཡིན་ཏེ། འདི་ལྟར་ཆོས་
ནི་ལུང་དང་རྟོགས་པའི་ཆོས་གཉིས་ཀྱི། ལུང་གི་ཆོས་ནི་མངོན་པར་རྟོགས་པས་
མཐར་ཐུག་པར་གཟིངས་ལྟར་སྤང་བར་བྱ་བ་ཡིན་པའི་ཕྱིར་དང་། རྟོགས་པའི་ཆོས་
21 5



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལ་རྒྱུ་ལམ་གྱི་བདེན་པ་ནི་འདུས་བྱས། བསླ་བའི་ཆོས་ཅན་ཡིན་པའི་ཕྱིར་དང༌།
འབྲས་བུ་འགོག་པའི་བདེན་པ་ནི། ཉན་ཐོས་ཀྱི་ལུགས་ལ་མར་མེ་ཤི་བ་ལྟར་མེད་
པའི་ཕྱིར་དང༌། མེད་པ་ཡང་སྐྱབས་ཉིད་དུ་འོས་པ་མ་ཡིན་པའི་ཕྱིར་རོ། །དགེ་
འདུན་ནི་དགྲ་བཅོམ་པ་རྣམས་ཀྱང་འདུ་བྱེད་ཀྱི་མཚན་མ་ལ་གཤེར་མ་རལ་གྲི་
འདེབས་པ་ལྟར་འཇིགས་པ་དང་བཅས་པས་སངས་རྒྱས་ལ་སྐྱབས་སུ་འགྲོ་ཞིང་།
སློབ་པ་བྱ་བ་དང་བཅས་པ་ཡིན་ལ། སྐྱབས་ནི་སྐྱབས་གཞན་ཚོལ་བ་མ་ཡིན་པའི་
ཕྱིར་དང་། གཉིས་པ་ནི། དོན་དམ་པའི་སྐྱབས་གནས་སངས་རྒྱས་ཁོ་ན་ཡིན་ཏེ།
དེ་ཐོབ་ནས་གོ་འཕང་གཞན་དོན་དུ་གཉེར་བ་མེད་པའི་ཕྱིར་དང༌། ཆོས་དང་དགེ་
འདུན་ཡང་དེའི་མཐར་ཐུག་ཕྱིར་ཏེ། འདི་ལྟར་སྐྱོབ་པ་ནི་ཆོས་ཀྱི་སྐུ་ཅན་ཡིན་པས་
ཆོས་དཀོན་མཆོག་ཀྱང་དེ་ཡིན་ལ། ཐེག་པ་གསུམ་གྱི་ཚོགས་ཀྱང་དེ་ཐོབ་པ་སྤངས་
རྟོགས་མཐར་ཐུག་པའི་ཕྱིར། དགེ་འདུན་དཀོན་མཆོག་ཀྱང་དེ་ཡིན་པའི་ཕྱིར་རོ། །
གསུམ་པ་ནི་བྱེ་བྲག་སྨྲ་བོ་ན་རེ། སངས་རྒྱས་ཀྱི་གཟུགས་སྐུ་གཉིས་ནི་སྡུག་བསྔལ་
བདེན་པ་ཡིན་པས་ཟག་བཅས་ཡིན་ལ། དེ་ཡང་སེམས་སེམས་བྱུང་མ་ཡིན་པས་
མཚུངས་ལྡན་གྱི་ཟག་བཅས་མ་ཡིན་ཡང་། དམིགས་པའི་སྒོ་ནས་ཟག་པ་རྒྱས་པར་
འགྱུར་བ་ཡིན་ནོ་ཞེས་ཟེར་རོ། །ཐེག་ཆེན་པ་ལྟར་ན་གཟུགས་སྐུ་གཉིས་ཀྱང་ཟག་
མེད་ཡིན་ནོ། །བཞི་པ་ནི། ཆོས་དབྱིངས་དྲི་བྲལ་དང་། ཇི་ལྟ་བ་དང་ཇི་སྙེད་པའི་
ཡེ་ཤེས་དབྱེར་མེད་འབྲལ་དུ་མི་རུང་བ་དེ་ཉིད་ཆོས་ཀྱི་སྐུ་ཡིན་ནོ། །དོན་གཉིས་
ཕུན་སུམ་ཚོགས་པ་སྐུ་གསུམ་གྱི་བདག་ཉིད་ཅན་ནི། སངས་རྒྱས་དཀོན་མཆོག་
214



ལང་ཀུན་ལས་བཏུས་པ།
ཡིན་ནོ། །དེ་ཡང་ཡོན་ཏན་བརྒྱད་དང་ལྡན་ཏེ། འདུས་མ་བྱས་པ་ནི་སྐྱེ་འཇིག་
གནས་གསུམ་དང་བྲལ་བའི་ཕྱིར་རོ། །ལྷུན་གྱིས་གྲུབ་པ་ནི་སྒྲིབ་གཉིས་བག་ཆགས་
དང་བཅས་པ་སྤངས་པས་ཆོས་སྐུའི་རང་བཞིན་ཡིན་པས་སོ། །གཞན་གྱི་རྐྱེན་གྱིས་
མི་རྟོགས་པ་ནི་སོ་སོ་རང་གི་རིག་པའི་ཡེ་ཤེས་ཀྱིས་རྟོགས་བྱ་ཡིན་པས་སོ། །དེ་
གསུམ་ནི་རང་དོན་ནོ། །གསུམ་པོ་དེ་ཉིད་རང་བྱུང་གི་ཡེ་ཤེས་ཀྱིས་ཁོང་དུ་ཆུད་པ་
ནི་མཁྱེན་པའོ། །རང་གིས་མཁྱེན་པ་ལྟར་གཞན་མ་རྟོགས་པ་རྣམས་ལ་སྟོན་པ་ནི་
བརྩེ་བའོ། །མཁྱེན་བརྩེ་དེ་གཉིས་ཀྱིས་གཞན་གྱི་སྡུག་བསྔལ་རྒྱུ་དང་བཅས་པ་
འཇོམས་པ་ནི། ནུས་པ་སྟེ། གསུམ་པོ་དེ་ནི་གཞན་དོན་ནོ། །ཡང་བསམ་མེད་
གཉིས་མེད་རྟོག་མེད་དེ། །དག་གསལ་གཉེན་པོའི་ཕྱོགས་ཉིད་ཀྱི། །གང་ཞིག་
གང་གི་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །ཞེས་པ་ལྟར།
ཡོན་ཏན་བརྒྱད་དང་ལྡན་པའི་རྣམ་བྱང་གི་བདེན་པ་གཉིས་ཀྱི་མཚན་ཉིད་ཅན་ནི་
ཆོས་དཀོན་མཆོག་དེ་ལ་བསམ་མེད། གཉིས་མེད། རྟོག་མེད་གསུམ་ནི། གང་
ཟག་གི་ཆགས་པ་དང་བྲལ་བ་འགོག་པའི་བདེན་པ་སྟེ་མུ་བཞིར་རྟོག་གེས་བརྟགས་
པར་མི་ནུས་པའི་ཕྱིར་དང་། ལས་དང་ཉོན་མོངས་པ་གཉིས་མེད་པའི་ཕྱིར་དང༌།
ཚུལ་མིན་ཡིད་བྱེད་ཀྱི་རྣམ་རྟོག་མེད་པའི་ཕྱིར་རོ། །དག་གསལ་གཉེན་པོའི་ཕྱོགས་
གསུམ་ནི། གང་གིས་ཆགས་པ་དང་བྲལ་བ་ལམ་གྱི་བདེན་པ་སྟེ། མི་མཐུན་ཕྱོགས་
དང་བྲལ་བས་རྣམ་པར་དག་པ་དང་། ཇི་ལྟ་ཇི་སྙེད་ཀྱི་ཤེས་བྱའི་དེ་ཁོ་ན་ཉིད་གསལ་
བར་བྱེད་པ་དང་། གནས་ལུགས་མཐོང་བའི་གེགས་ཀྱི་མུན་པའི་གཉེན་པོ་བྱེད་
_/\



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་་པོད་དྲུག་ང༌།
པས་སོ། །ཡང་དགེ་འདུན། ཇི་ལྟ་ཇི་སྙེད་ནང་གི་ནི། །ཡེ་ཤེས་གཟིགས་པ་དག་
པའི་ཕྱིར། །བློ་ལྡན་ཕྱིར་མི་ལྡོག་པའི་ཚོགས། །བླ་མེད་ཡོན་ཏན་དང་ལྡན་ཉིད། །
ཅེས་པ་ལྟར། སེམས་རང་བཞིན་གྱིས་འོད་གསལ་བར་རྟོགས་པས་ཇི་ལྟ་བ་མཁྱེན་
པ་དང་། སེམས་ཅན་ཐམས་ཅད་ཆོས་ཀྱི་དབྱིངས་ཀྱི་རང་བཞིན་དེ་བཞིན་གཤེགས་
པའི་སྙིང་པོ་ཅན་དུ་མཐོང་བ་ཇི་སྙེད་པ་མཁྱེན་པའི་ཡེ་ཤེས་དང་ལྡན་པ་བྱང་སེམས་
འཕགས་པ་སློབ་པ་ཕྱིར་མི་ལྡོག་པའི་ཚོགས་ཏེ། དེ་དག་ནི་ཐེག་ཆེན་གྱི་དབང་དུ་
བྱས་པས་སོ། །གཉིས་པ་ཆོས་དཀོན་མཆོག་ལ་བཞི། བསྟན་པ་དང་བསྟན་འཛིན་
གཉིས་སུ་དབྱེ་བ། ཁྱད་པར་དུ་ལུང་ཆོས་སྤོབས་པ་བཞི་ལྡན་དུ་བཤད་པ། སྒྲ་
དོན་འབྲེལ་བ་ལུང་ཆོས་སུ་སྒྲུབ་པ། ལམ་འགོག་འབྲེལ་བ་རྟོགས་ཆོས་སུ་བསྟན་
པའོ། །དང་པོ་ནི། དམ་ཆོས་རྣམ་པ་གཉིས། ལུང་གི་ཆོས་སྡེ་སྣོད་གསུམ་དང་
རྟོགས་པའི་ཆོས་འགོག་ལམ་གཉིས། དེ་ལ་ལུང་གི་ཆོས་འཛིན་པར་བྱེད་པ་ནི།
སྡེ་སྣོད་གསུམ་སྨྲ་བར་བྱེད་པ་ཡིན་ལ། རྟོགས་པའི་ཆོས་འཛིན་པ་ནི་བསླབ་པ་
རིན་པོ་ཆེ་གསུམ་སྒྲུབ་པར་བྱེད་པ་ཡིན་ནོ། །གཉིས་པ་ནི། ལུང་གང་ཞིག་བརྗོད་
བྱ་བདེན་པ་གཉིས་ཀྱི་དོན་དང་ལྡན་ཞིང་། བརྗོད་བྱེད་ཀྱི་ཆོས་མིང་ཚིག་ཡི་གེའི་
ཚོགས་རྣམ་པར་དག་པ་དང་འབྲེལ་ལ་བྱེད་ལས་ཁམས་གསུམ་གྱི་ཀུན་ནས་ཉོན་
མོངས་པ་སྤོང་བར་བྱེད་པའི་གསུང་གང་ཞི་བ་མྱང་འདས་ཀྱི་ཕན་ཡོན་སྟོན་པ་དེ་
ནི་དྲང་སྲོང་སངས་རྒྱས་ཀྱི་གསུང་ཡིན་ལ། དེ་ལས་བཟློག་སྟེ་མཚན་ཉིད་དེ་དང་
མི་ལྡན་པ་ནི་སངས་རྒྱས་ཀྱི་གསུང་ལས་གཞན་ཡིན་ནོ། །གསུམ་པ་ནི། དོན་གྱི་ངོ་
2 1(༨



ལུང་ཀུན་ལས་བཏུས་ང༌།
rf
]
«་(）
{
བོ་ཙམ་སྟོན་པ་མིང་། ཁྱད་པར་སྟོན་པ་ཚིག ཨཱ་ལི་ཀཱ་ལི་སོགས་ཡི་གེའི་རྣམ་པ་
སྒྲ་སྤྱིར་སྣང་བ་ནི་བརྗོད་བྱེད་ཀྱི་ཆོས་ཡིན་ལ། མི་རྟག་སྡུག་བསྔལ་སོགས་དོན་
སྤྱིར་སྣང་བ་བརྗོད་བྱ་ཡིན་ཞིང་། བརྗོད་བྱེད་སྒྲ་དང་བརྗོད་བྱ་དོན་འབྲེལ་ཞིང་མི་
བསླུ་བ་ནི། ཚད་མར་གྱུར་པའི་ལུང་ཡིན་ལ༔ དེ་དག་འབྲེལ་བ་མེད་པའི་ཚིག་
ཙམ་ནི། ལུང་མ་བསྟན་ཏེ་ཚིག་ལྟར་སྣང་ཡིན་ནོ། །བཞི་པ་ནི། དྲན་པ་ཉེར་བཞག་
སོགས་བྱང་ཆུབ་ཀྱི་ཕྱོགས་ ཀྱི་ཆོས་སུམ་ཅུ་རྩ་བདུན་སློབ་པ་དང་མི་སློབ་པས་
བསྡུས་པ་ནི་རྟོགས་པའི་ཆོས་ཡིན་ནོ། །གསུམ་པ་དགེ་འདུན་དཀོན་མཆོག་ནི། ཐེག་
པ་ཆེ་ཆུང་གི་ཆོས་ལས་ཇི་ལྟར་གསུངས་པ་བཞིན་དུ། བསླབ་པ་གསུམ་ལ་བསླབས་
པས། ལམ་ལྔ་བསྒྲོད་དེ་རྟོགས་པ་སྐྱེ་བའི་འཕགས་པ་རྣམས་ནི། དགེ་འདུན་
དཀོན་མཆོག་ཡིན་ཏེ། ཤེས་ནས་དད་པ་ཐོབ་པས་སྐྱབས་གནས་ལ་མི་ཕྱེད་པའི་
ཕྱིར་རོ། །སྐྱབས་འགྲོའི་བསླབ་བྱ་ནི། དུས་ཐམས་ཅད་དུ་དཀོན་མཆོག་གསུམ་ལ་
བློ་གཏོད་ཅིང་། དཀོན་མཆོག་མཆོད་པ་ལ་བརྩོན་པར་བྱ་བ་དང་། དཀོན་མཆོག་
གསུམ་ལ་སྐྱབས་སུ་སོང་ནས་ལྟ་གཞན་ལ་སྟོན་པར་མི་བཟུང་། དམ་པའི་ཆོས་མ་
ཡིན་པ་ལ་ལམ་དུ་མི་བྱ། དགེ་འདུན་མ་ཡིན་པ་ལ་གྲོགས་སུ་མི་བཟུང་སྟེ། མདོ་
ལས། གང་ཞིག་སངས་རྒྱས་སྐྱབས་འགྲོ་བ། །ཞེས་སོགས་གསུངས་པ་བཞིན་ནོ། །
གཉིས་པ་སེམས་བསྐྱེད་ལ། སྤྱི་དང༌། ཡན་ལག་གི་དོན་གཉིས་ཀྱི། དང་པོ་ལ།
སེམས་བསྐྱེད་ཀྱི་རྟེན་དང༌། རང་བཞིན་གཉིས་ཀྱི་དང་པོ་ནི། སྨོན་པའི་སེམས་ནི་
ཐེག་ཆེན་ལ་མོས་ཤིང་སངས་རྒྱས་ཐོབ་པར་འདོད་པ་ཅན་གྱི་ལྷ་དང་ཀླུ་སོགས་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དག་ལ་ཡང་སྐྱེ་སྟེ། སེམས་འཆད་པ་ན་ལྷའི་བུ་རྣམས་ཀྱིས་སེམས་བསྐྱེད་པ་དང༌།
རྒྱ་མཚོས་ཞུས་པ་ལས། ཀླུ་ཉི་ཁྲི་ཆིག་སྟོང་གིས་སེམས་བསྐྱེད་པ་སོགས་བཤད་
པས་སོ། །བྱང་ས་ལྟར་ན། འཇུག་པ་སེམས་བསྐྱེད་ཀྱི་རྟེན་དུ་སོ་ཐར་གྱི་སྡོམ་པ་
དགོས་པས། མི་ལས་གཞན་པ་ལ་མི་སྐྱེ་བར་མངོན་ནོ། །གཉིས་པ་ལས་རྒྱུ་འབྲས་
ངོ་བོ་གསུམ་གྱི་དང་པོ་ནི། རྒྱུ་རིགས་དང་རྐྱེན་སེམས་ཅན་ལ་དམིགས་པའི་སྙིང་
རྗེ་དང་། སངས་རྒྱས་ལ་དམིགས་པའི་དད་པ་རྣམས་ཡིན་ལ། མདོ་སྡེ་རྒྱན་དུ།
གྲོགས་སྟོབས་རྒྱུ་སྟོབས་རྩ་བའི་སྟོབས། །ཐོས་སྟོབས་དགེ་བ་གོམས་པ་ལས། །
མི་བརྟན་པ་དང་བརྟན་བྱུང་བ། །གཞན་གྱིས་བསྟན་པའི་སེམས་བསྐྱེད་བཤད། །
ཅེས་ཀྱང་གསུངས་སོ། །གཉིས་པ་གནས་སྐབས་ཀྱི་འབྲས་བུ། སྤྱོད་འཇུག་ཏུ།
འདི་ནི་དེ་བཞིན་གཤེགས་པ་མཉེས་བྱེད་ཡིན། །རང་དོན་ཡང་དག་སྒྲུབ་པ་ཡང་
འདི་ཉིད་དོ། །འཇིགས་དང་སྡུག་བསྔལ་སེལ་བ་ཡང་འདི་ཉིད་དེ། །དེ་བས་བདག་
གིས་རྟག་ཏུ་འདི་ཉིད་བྱ། །ཞེས་སོ། །མཐར་ཐུག་གི་འབྲས་བུ་སངས་རྒྱས་ཐོབ་པ་
ཡིན་ཏེ། རྣམ་སྣང་མངོན་བྱང་ལས། རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་
ནི་བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་སྙིང་རྗེའི་རྩ་བ་ཅན། ཐབས་ཀྱིས་མཐར་
ཕྱིན་པ་ཡིན་ནོ། །ཞེས་གསུངས་ཤིང་། སེམས་འགྲེལ་ལས་ཀྱང་། བྱང་ཆུབ་སེམས་ནི་
མ་སྐྱེས་པར། །སངས་རྒྱས་ནམ་ཡང་མི་འཐོབ་ཅིང༌། །འཁོར་བར་བདག་གཞན་
དོན་སྒྲུབ་པའི། །ཐབས་གཞན་ཡོད་པ་མ་ཡིན་ནོ། །ཞེས་གསུངས་སོ། །ངོ་བོ་ལ། །
མཚན་ཉིད། མཚན་གཞི། དབྱེ་བ། སྨོན་འཇུག་གི་ཁྱད་པར་དང་བཞིའི་དང་པོ་ནི།
༢།



ལུང་ཀུན་ལས་བཏུས་པ།
གཞུང་ནས་འབྱུང་བ་ལྟར་ཡིན་ལ། གཉིས་པ་ནི། འབྲས་བུ་བྱང་ཆུབ་དོན་གཉེར་
གྱི་འདུན་པ་དང་མཚུངས་ལྡན་གྱི་གཙོ་བོ་ཡིད་ཀྱི་རྣམ་པར་ཤེས་པ་ཉིད་ཡིན་ཏེ།
ཉི་སྣང་དུ། སེམས་བསྐྱེད་པ་ཞེས་བྱ་བ་ལ། སེམས་ནི་རྣམ་པར་ཤེས་པ་སྟེ་རྣམ་
པར་རིག་པའོ། །རྣམ་པར་ཤེས་པ་གང་ཞེ་ན། ཡིད་ཀྱི་རྣམ་པར་ཤེས་པ་སྟེ། དཀར་
པོའི་ཆོས་ཐམས་ཅད་ལ་དམིགས་པ་ནི་དེ་ལ་སྲིད་པའི་ཕྱིར་རོ། །ཞེས་སོ། །གསུམ་
པ་ནི། ངོ་བོས་དབྱེ་ན་སྨོན་འཇུག་གཉིས། རྒྱུའི་སྒོ་ནས་བརྡ་དང་ཆོས་ཉིད་ཀྱིས་
ཐོབ་པ་གཉིས། གྲོགས་ཀྱི་སྒོ་ནས་ཉི་ཤུ་རྩ་གཉིས། ས་མཚམས་ཀྱི་སྒོ་ནས་བཞི་སྟེ།
རྒྱན་ལས་སེམས་བསྐྱེད་དེ་ནི་ས་རྣམས་ལ། །མོས་དང་ལྷག་བསམ་དག་པ་དང་། །
རྣམ་པར་སྨིན་པ་གཞན་དུ་འདོད། །དེ་བཞིན་སྒྲིབ་པ་སྤངས་པའོ། །ཞེས་གསུངས་
པ་ལྟར་རོ། །བཞི་པ་ནི། བྱང་ཆུབ་དོན་གཉེར་གཙོ་བོར་གྱུར་པ་སྨོན་པ་དང༌།
སྡོམ་པ་བླངས་ནས་སྦྱིན་སོགས་ལམ་ལ་འཇུག་པ་འཇུག་པའི་སེམས་བསྐྱེད་དུ་ཁ་
ཅིག་འདོད། བྱང་ཆུབ་དོན་གཉེར་གྱི་བློ་དེ་ཉིད་སྦྱིན་སོགས་སྒྲུབ་པའི་གྲོགས་ཀྱིས་
མ་ཟིན་པ་སྨོན་པ་དང༌། ཟིན་པ་འཇུག་པ་སེམས་བསྐྱེད་དུ་ཤེར་འབྱུང་བློ་གྲོས་
ཀྱིས་བཤད་ཅིང་། སེང་གེ་བཟང་པོའི་དགོངས་པར་མངོན། གཉིས་པ་ཡན་ལག་
གི་དོན་ལ་བདུན། སེམས་བསྐྱེད་ཀྱི་ངོ་བོ། ཀུན་རྫོ་བ་འཇུག་པའི་ཁྱད་པར། དོན་
དམ་རྟོག་མེད་ཀྱི་རང་བཞིན། ས་ལམ་དང་སྦྱར་བའི་མིང་དོན་གྱི་རྣམ་དབྱེ། བྱང་
སེམས་གཉིས་ག་ལ་སྐྱེ་བའི་ཚུལ། དཔེས་མཚོན་པའི་དབྱེ་བ་ཉི་ཤུ་རྩ་གཉིས། བྱང་
སེམས་སྐྱེ་བའི་ཕན་ཡོན། དང་པོ་ནི། ཆེད་དུ་བྱ་བ་གཞན་གྱི་དོན་གྱི་ཕྱིར་དུ་འབྲས་
319



གངས་ཅན་རིག་བཅུད་ལས།
རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བུ་ཡང་དག་པར་རྫོགས་པའི་བྱང་ཆུབ་འདོད་པ་དང་མཚུངས་ལྡན་གྱི་སེམས་སོ། །
གཉིས་པ་ནི། ཡིད་ཀྱིས་སྨོན་ཞིང་ཞེས་སོགས་ཏེ་གོ་སླ། སྨོན་འཇུག་གི་ཁྱད་པར་ནི། །
དཔེར་ན། ཡུལ་འགའ་ཞིག་ཏུ་འགྲོ་བར་འདོད་པ་ལྟར། གཞན་དོན་དུ་སངས་
རྒྱས་ཐོབ་པར་འདོད་པའི་བསམ་པ་ནི་སྨོན་པ་ཡིན་པ་དང༌། འགྲོ་བ་ལྟར་སངས་
རྒྱས་ཐོབ་བྱེད་ཀྱི་ལམ་ལ་ཞུགས་ཤིང་ལམ་དེ་སྒྲུབ་པར་འདོད་པ་ནི་འཇུག་པ་ཡིན་
ནོ༑ ༑ཞེས་པའོ། །དེ་བཞིན་དུ་བདག་གཞན་གྱི་དོན་སྒྲུབ་པར་འདོད་པའི་མཁས་
པས་དཔེ་གཉིས་ཀྱི་བྱེ་བྲག་ཇི་ལྟ་བ་ནི་ཤེས་པ་བཞིན་དུ། དོན་འདི་གཉིས་ཀྱི་བྱེ་
བྲག་རིམ་པ་བཞིན་དུ་ཤེས་པར་བྱའོ། །གསུམ་པ་ནི་ལུང་གི་ཁྱད་པར་རྫོགས་པའི་
སངས་རྒྱས་སྤྲུལ་ ང་འི་སྐུ་ལ་ རབ་ཏུ་བསྙེན་བཀུར་བྱས་ནས་ཆོས་ཐོས་པ་དང༌། །
སྒྲུབ་པའི་ཁྱད་པར་བསྐལ་པ་གྲངས་མེད་པ་གཅིག་ཏུ་བསོད་ནམས་དང་ཡེ་ཤེས་
ཀྱི་ཚོགས་རབ་ཏུ་བསགས་པ་ལ། རྟོགས་པའི་ཁྱད་པར་ཆོས་ཐམས་ཅད་ལ་གཟུང་
འཛིན་དུ་རྣམ་པར་མི་རྟོག་པའི་ཡེ་ཤེས་སྐྱེས་པའི་ ཕྱིར་སེམས་བསྐྱེད་དེ་ནི་དོན་
དམ་པའི་སེམས་བསྐྱེད་དུ་འདོད་དོ། །བཞི་པ་ནི། སེམས་བསྐྱེད་དེ་ནི་ས་རྣམས་
ལ་ལྡན་ཚུལ་གྱིས་དབྱེ་ན། རྣམ་པ་བཞི་སྟེ། སྦྱོར་ལམ་མན་ཆད་དུ་བདག་གཞན་
མཉམ་པ་དང་། དེ་ཁོ་ན་མངོན་སུམ་དུ་མ་རྟོགས་ཤིང་། དེ་དག་དོན་སྤྱིའི་རྣམ་པ་
མོས་ཡུལ་དུ་བྱེད་པས་མོས་པ་ལས་བྱུང་བའི་སེམས་བསྐྱེད་དང་ས་དང་པོ་ནས་
བདུན་པའི་བར་ན་བདག་གཞན་མཉམ་པར་རྟོགས་པ་ལྷག་པའི་བསམ་པ་རྣམ་
པར་དག་པ། དག་པ་ས་གསུམ་ན་རྣམ་པར་མི་རྟོག་པའི་ཡེ་ཤེས་འབད་རྩོལ་མེད་
?()



ས་འདས
ལུང་ཀུན་ལས་བཏུས་པ།
པ་རྣམ་པར་སྨིན་པའི་སེམས་བསྐྱེད་ཡོད་དེ། དེ་ནི་སྔ་མ་གཉིས་ལས་གཞན་པའི་
སེམས་བསྐྱེད་ཡིན་པར་འདོད་ལ། དེ་བཞིན་དུ་སངས་རྒྱས་ཀྱི་ས་ན་སྒྲིབ་པ་གཉིས་
སྤངས་པས་སྒྲིབ་པ་སྤང་པའི་སེམས་བསྐྱེད་ཡོད་དོ། །ལྔ་པ་ནི། སྨོན་འཇུག་གི་
སེམས་བསྐྱེད་དེ་ཡང༌། སྟོབས་ལྔ་ལས་འབྱུང་སྟེ་གྲོགས་དགེ་བའི་བཤེས་གཉེན་
དང་འགྲོགས་པའི་སྟོབས་དང་། རྒྱུ་ཐེག་ཆེན་གྱི་རིགས་སད་པའི་སྟོབས་དང་། དགེ་
བའི་རྩ་བའི་སྟོབས་དང་། ཐེག་ཆེན་གྱི་ཆོས་ཐོས་པའི་སྟོབས་དང་། སྦྱིན་སོགས་
དགེ་བ་གོམས་པའི་སྟོབས་ལས་འབྱུང་སྟེ། དེ་ཡང་གྲོགས་ཀྱི་སྟོབས་ལས་བྱུང་བ་
ནི་མི་བརྟན་པ་དང་། གཞན་བཞི་ནི་བརྟན་པར་འབྱུང་ལ། དེ་དག་ནི་གཞན་གྱིས་
བསྟན་པ་བརྡ་བྱུང་གི་སེམས་བསྐྱེད་དུ་བཤད་དོ། །དྲུག་པ་ནི། དཔེའི་སྒོ་ནས་
སེམས་བསྐྱེད་ཉེར་གཉིས་ཀྱི་དབྱེ་བ་རྒྱན་ལས་གསུངས་ཏེ། དེ་ལ་དང་པོ་འདུན་
ལྡན་སེམས་བསྐྱེད་ས་དང་འདྲ་སྟེ། ལས་དང་པོ་པའི་ས་ནས་སངས་རྒྱས་ཀྱི་སའི་
བར་དཀར་པོའི་ཆོས་ཐམས་ཅད་ཀྱི་གཞིར་གྱུར་པའི་ཕྱིར་རོ། །གཉིས་པ་བསམ་
ལྡན་ནི། གསེར་དང་འདྲ་སྟེ། ཕན་བདེ་སྒྲུབ་པའི་བྱང་ཆུབ་ཀྱི་སེམས་ནི་ལྷག་
བསམ་གཞན་དུ་མི་འགྱུར་བའི་ཕྱིར་རོ། །གསུམ་པ་ལྷག་པའི་བསམ་ལྡན་ནི། ཟླ་
བ་ཚེས་པ་དང་འདྲ་སྟེ། དགེ་བའི་ཆོས་གོང་ནས་གོང་དུ་འཕེལ་བར་འགྱུར་བའི་
ཕྱིར་རོ། །བཞི་པ་སྦྱོར་ལྡན་ནི་མེ་དང་འདྲ་སྟེ། སྒྲིབ་གཉིས་ཀྱི་བུད་ཤིང་སྲེག་པའི་
ཕྱིར་རོ། །ལྔ་པ་སྤྲིན་ལྡན་ནི་གཏེར་ཆེན་པོ་དང་འདྲ་སྟེ། ལོངས་སྤྱོད་ཀྱིས་གདུལ་
བྱ་རྣམས་ཚིམ་པར་བྱེད་ཅིང་མི་ཟད་པའི་ཕྱིར་རོ། །དྲུག་པ་ཚུལ་ཁྲིམས་ལྡན་ནི་
༢
།



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རིན་པོ་ཆེའི་འབྱུང་གནས་དང་འདྲ་སྟེ། ཡོན་ཏན་རིན་པོ་ཆེ་ཐམས་ཅད་དེ་ལས་
འབྱུང་བའི་ཕྱིར་རོ། །བདུན་པ་བཟོད་ལྡན་ནི་རྒྱ་མཚོ་དང་འདྲ་སྟེ། ལུས་སེམས་ཀྱི་
སྡུག་བསྔལ་གྱིས་མི་འཁྲུགས་པའི་ཕྱིར་རོ། །བརྒྱད་པ་བརྩོན་འགྲུས་ལྡན་ནི་རྡོ་རྗེ་
དང་འདྲ་སྟེ། ལེ་ལོས་བྱང་ཆུབ་ཀྱི་སེམས་མི་ཤིགས་ཤིང་བརྟན་པའི་ཕྱིར་རོ། །དགུ་
པ་བསམ་གཏན་ལྡན་ནི་རི་རབ་དང་འདྲ་སྟེ། དམིགས་པའི་རྣམ་པར་གཡེང་བས་
མི་སྒུལ་བའི་ཕྱིར་རོ། །བཅུ་པ་ཤེས་རབ་ལྡན་ནི་སྨན་ཆེན་པོ་དང་འདྲ་སྟེ། སྒྲིབ་
གཉིས་ཀྱི་ནད་སེལ་བར་བྱེད་པའི་ཕྱིར་རོ། །བཅུ་གཅིག་པ་ཐབས་མཁས་དང་ལྡན་
པ་ནི། གདུལ་བྱ་རྗེས་སུ་འཛིན་པའི་བཤེས་གཉེན་དང་འདྲ་སྟེ། གནས་སྐབས་
ཐམས་ཅད་དུ་སེམས་ཅན་གྱི་དོན་མི་གཏོང་བའི་ཕྱིར་རོ། །བཅུ་གཉིས་པ་སྨོན་
ལམ་ལྡན་ནི་ཡིད་བཞིན་གྱི་ནོར་བུ་ལྟ་བུ་སྟེ་སེམས་ཅན་གྱི་དོན་དུ་ཇི་ལྟར་སྨོན་
པའི་འབྲས་བུ་འགྲུབ་པའི་ཕྱིར་རོ། །བཅུ་གསུམ་པ་སྟོབས་ལྡན་ནི་ཉི་མ་ལྟ་བུ་སྟེ།
གདུལ་བྱ་ཡོངས་སུ་སྨིན་པར་བྱེད་པའི་ཕྱིར་རོ། །བཅུ་བཞི་པ་ཡེ་ཤེས་ལྡན་ནི་དྲི་
ཟའི་གླུ་དབྱངས་བཞིན་ཏེ། གདུལ་བྱ་འདུལ་བའི་ཆོས་སྟོན་པའི་ཕྱིར་རོ། །བཅོ་ལྔ་
པ་མངོན་ཤེས་དྲུག་ལྡན་ནི་རྒྱལ་པོ་ཆེན་པོ་བཞིན་ཏེ། མངོན་ཤེས་དྲུག་གི་སྒོ་ནས་
གཞན་དོན་སྒྲུབ་པའི་མཐུ་ཆེན་པོ་དང་ལྡན་པའི་ཕྱིར་རོ། །བཅུ་དྲུག་པ་ཚོགས་གཉིས་
ལྡན་ནི་ནོར་གྱིས་གང་བའི་བང་མཛོད་བཞིན་ཏེ། ཕྱིན་དྲུག་གིས་བསྡུས་པའི་ཚོགས་
གཉིས་ཀྱིས་ཡོངས་སུ་གང་བའི་ཕྱིར་རོ། །བཅུ་བདུན་པ་བྱང་ཆུབ་ཕྱོགས་མཐུན་
ལྡན་ནི། ལམ་པོ་ཆེ་བཞིན་ཏེ། དུས་གསུམ་གྱི་འཕགས་པ་ཐམས་ཅད་གཤེགས་
༢
། ༽



ལུང་ཀུན་ལས་བཏུས་པ།
ཤིང་གཤེགས་པར་འགྱུར་བའི་ཕྱིར་རོ། །བཅོ་བརྒྱད་པ་ཐབས་ཤེས་ལྡན་ནི། བཞོན་
པ་བཟང་པོ་དང་འདྲ་སྟེ། འཁོར་འདས་ཀྱི་མཐའ་གཉིས་སུ་མི་ལྟུང་བར་མི་གནས་
པའི་མྱང་འདས་སུ་བདེ་བླག་ཏུ་འགྲོ་བའི་ཕྱིར་རོ། །བཅུ་དགུ་པ་གཟུངས་སྤོབས་
ལྡན་ནི། བཀོད་མའི་ཆུ་དང་འདྲ་སྟེ། ཐོས་པའི་ཆོས་རྣམས་མི་ཟད་ཅིང་འབྱིན་པར་
བྱེད་པའི་ཕྱིར་རོ། །ཉི་ཤུ་པ་ཆོས་ཀྱི་དགའ་སྟོན་ལྡན་ནི། ལྷའི་རྔ་བོ་ཆེ་ས་རྙན་ལྟ་
བུ་སྟེ། ཐོས་འདོད་ཀྱི་གདུལ་བྱ་ལ་ཆོས་ཀྱི་སྡོམ་བཞིའི་སྙན་པ་སྒྲོགས་པའི་ཕྱིར་རོ། །
ཉེར་གཅིག་པ་བགྲོད་པ་གཅིག་པུའི་ལམ་དང་ལྡན་པ་ནི། ཆུ་བོའི་རྒྱུན་དང་འདྲ་སྟེ།
གཞན་གྱི་དོན་བྱ་བ་ལ་ཐ་མི་དད་པར་ངང་གིས་འཇུག་པའི་ཕྱིར་རོ། །ཉེར་གཉིས་
པ་ཆོས་ཀྱི་སྐུ་ལྡན་ནི། སྤྲིན་ཆེན་པོ་དང་འདྲ་སྟེ། མཛད་པ་བཅུ་གཉིས་ཀྱི་སྒོ་ནས་
སྤྲུལ་པ་བསྟན་པས་ཆོས་ཀྱི་ཆར་འབེབས་པའི་ཕྱིར་རོ། །
བདུན་པ་བྱང་སེམས་བསྐྱེད་པའི་ཕན་ཡོན་ལ་ལྔ། མིང་དོན་འཕོས་པ།
ཕན་འདོགས་ཆེ་བ། འབྲས་བུ་མི་ཟད་པ། རྣམ་སྨིན་སྡུག་བསྔལ་སེལ་བ། རྒྱུ་སྡིག་
པ་འཇོམས་པའོ། །དང་པོ་ནི། འཁོར་བའི་བཙོན་རར་ལས་དང་ཉོན་མོངས་པའི་
འཆིང་བས་བསྡམས་པའི་སྟོབས་ཀྱིས་སྡུག་བསྔལ་གྱིས་ཉམ་ཐག་པ་རྣམས་ཀྱང་
བྱང་ཆུབ་ཀྱི་སེམས་བསྐྱེད་པར་གྱུར་ན་སྐད་ཅིག་གི་དེ་ཕྱིན་ཆད་མིང་བདེ་གཤེགས་
རྣམས་ཀྱི་སྲས་ཞེས་བརྗོད་པར་བྱ་ཞིང་། དོན་ནི་འཇིག་རྟེན་ལྷ་མིར་བཅས་པའི་
ཕྱག་བྱའི་གནས་སུ་འགྱུར་རོ། །གཉིས་པ་ནི་བྱང་ཆུབ་ཀྱི་སེམས་འདི་ནི་བདེ་བར་
གཤེགས་ པ་མཉེས་ པར་བྱེད་ པའི་མཆོད་པའི་ཚོགས་མཆོག་ཀྱང་འདི་ཡིན་ལ།
༨༨



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
སེམས་ཅན་སྨིན་པར་བྱེད་པའི་མཆོག་ཀྱང་འདི་ཡིན་ཞིང་རང་གི་དགོས་དོན་ཡང་
དག་པར་སྒྲུབ་པའང་འདི་ཡིན་ནོ། །གསུམ་པ་ནི་དགེ་བ་གཞན་བྱང་ཆུབ་ཀྱི་སེམས་
ཀྱིས་མ་ཟིན་པ་ཀུན་ཆུ་ཤིང་བཞིན་དུ་འབྲས་བུ་བསྐྱེད་ནས་རང་ཟད་པར་འགྱུར་
བ་ཉིད་ཡིན་ལ། བྱང་ཆུབ་ཀྱི་སེམས་ཀྱི་ལྗོན་ཤིང་ནི་རྟག་པར་ཡང་འབྲས་བུ་
འབྱིན་པས་ཡང་མི་ཟད་ཅིང་སླར་འཕེལ་བར་འགྱུར་ཏེ། དཀོན་མཆོག་ཟ་མ་ཏོག་
ལས། འཇམ་དཔལ་འདི་ལྟ་སྟེ། ཤིང་ལྗོན་པ་སྣ་ཚོགས་པ་ནི་ཁམས་བཞིས་བཟུང་
་ནས་རྣམ་པར་འཕེལ་ལོ། །འཇམ་དཔལ་དེ་བཞིན་དུ་དགེ་བའི་རྩ་བ་ཡང་བྱུང་
ཆུབ་ཀྱི་སེམས་ཀྱིས་བཟུང་། ཐམས་ཅད་མཁྱེན་པ་ཉིད་དུ་བསྔོས་ན་རྣམ་པར་
འཕེལ་ལོ། །ཞེས་གསུངས་སོ། །བཞི་པ་སྐྱེལ་མའི་དཔེས། སྡིག་པའི་འབྲས་བུ་
ལས་སྐྱབས་པར་བསྟན་པ་ནི། དཀོན་མཆོག་གསུམ་ལ་གནོད་པ་ལ་སོགས་པ་
སྡིག་པ་ཤིན་ཏུ་མི་བཟད་པ་བྱས་ན་ཡང་། སྐྱེལ་མ་དཔའ་བོ་ལ་བརྟེན་ནས་དགྲའི་
འཇིགས་པ་ཆེན་པོ་ལས་སྒོལ་བ་ལྟར། གང་ལ་བརྟེན་ནས་སྡིག་པ་ཆེན་པོ་དེའི་
རྣམ་སྨིན་ལས་ཡུད་ཙམ་གྱིས་བསྒྲོལ་བར་འགྱུར་བའི་བྱང་ཆུབ་ཀྱི་སེམས་དེ་ལ་
བག་ཡོད་པ་རྣམས་ཀྱིས་ཅིས་མི་བརྟེན་ཏེ་བརྟེན་པར་རིགས་ཏེ། བློ་གྲོས་མི་ཟད་
པས་བསྟན་པ་ལས། རིགས་ཀྱི་བུ་འདི་ལྟ་སྟེ། དཔེར་ན་སྐྱེས་བུ་དཔའ་བོ་ལ་
བརྟེན་པ་ནི། དགྲ་བོ་ཐམས་ཅད་ཀྱིས་མི་འཇིགས་པའོ། །དེ་བཞིན་དུ་བྱང་ཆུབ་ཏུ་
སེམས་བསྐྱེད་པའི་སྐྱེས་བུ་དཔའ་བོ་ལ་ཡང་དག་པར་བརྟེན་པའི་བྱང་ཆུབ་སེམས་
དཔའ་ནི། ཉེས་པར་སྤྱོད་པའི་དགྲ་ཐམས་ཅད་ཀྱིས་མི་འཇིགས་སོ། །ཞེས་



ལུང་ཀུན་ལས་བཏུས་པ།
གསུངས་སོ། །ལྔ་པ་མེའི་དཔེས་སྡིག་པ་རྩ་བ་ནས་བཅོམ་པ་ནི། དུས་མཐའ་སྟེ།
བསྐལ་པ་འཇིག་པའི་མེས་བསམ་གཏན་དང་པོ་མན་ཆད་ཀྱི་སྣོད་མ་ལུས་པ་སྲེག་
པ་བཞིན་དུ། བྱང་ཆུབ་ཀྱི་སེམས་དེས་ནི་མཚམས་མེད་པ་ལྔ་ལ་སོགས་པའི་སྡིག་
པ་ཆེན་པོ་རྣམས་སྐད་ཅིག་གཅིག་གིས་ངེས་པར་བསྲེག་པ་སྟེ། རྩ་བ་ནས་འཇོམས་
པར་བྱེད་དེ། སྡོང་པོ་བཀོད་པ་ལས། ཉེས་པ་བྱས་པ་ཐམས་ཅད་བསྲེག་པས་
བསྐལ་པའི་མེ་ལྟ་བུའོ། །ཞེས་གསུངས་སོ། །གསུམ་པ། བསླབ་བྱ་ཉམས་སུ་བླང་
ཚུལ་ལ་གཉིས་ཏེ། འགལ་རྐྱེན་སྤང་བ་དང་མཐུན་རྐྱེན་སྒྲུབ་པའོ། །དང་པོ་ནི།
བྱང་ཆུབ་ཏུ་སེམས་བསྐྱེད་ནས་བླ་མ་དང༌། མཆོད་འོས་བསླུ་བ་སོགས་ནག་པོའི་
ཆོས་བཞི་སྤང་ཞིང་དཀར་པོའི་ཆོས་བཞི་ལ་བསླབ་པའོ། །ནག་པོའི་ཆོས་བཞི་ནི། །
འོད་སྲུང་བྱང་ཆུབ་སེམས་དཔའ་ཆོས་བཞི་དང་ལྡན་ན་བྱང་ཆུབ་ཀྱི་སེམས་བརྗེད་
པར་འགྱུར་ཏེ། བཞི་གང་ཞེ་ན། འདི་ལྟ་སྟེ། མཁན་པོ་དང་། སློབ་དཔོན་དང་།
བླ་མ་དང་། སྦྱིན་གནས་བསླུ་བ་དང༌། གཞན་འགྱོད་པ་མེད་པ་འགྱོད་པ་ཉེ་བར་
སྒྲུབ་པ་དང༌། ཐེག་པ་ཆེན་པོ་ལ་ཡང་དག་པར་ཞུགས་པའི་སེམ་ཅན་རྣམས་ལ་
བསྔགས་པ་མ་ཡིན་པ་དང་། མི་སྙན་པ་དང༌། བརྗོད་པ་མ་ཡིན་པའི་སྒྲས་ཚིགས་
སུ་བཅད་པ་འབྱིན་པ་དང་། སྒྲ་དང་གཡོས་གཞན་ལ་ཉེ་བར་སྤོས་ཀྱི། ལྷག་པའི་
བསམ་པ་མ་ཡིན་པའོ། །ཞེས་འབྱུང་ངོ་། །དཀར་པོའི་ཆོས་བཞི་ནི། འོད་སྲུང་བྱང་
ཆུབ་སེམས་དཔའ་ཆོས་བཞི་དང་ལྡན་ན་སྐྱེ་བ་ཐམས་ཅད་དུ་སྐྱེས་མ་ཐག་ཏུ་བྱང་
ཆུབ་ཀྱི་སེམས་མངོན་དུ་འགྱུར་ཏེ། བྱང་ཆུབ་ཀྱི་སྙིང་པོ་ལ་འདུག་གི་བར་དུ་བར་
L.



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
མ་དོར་བརྗེད་པར་མི་འགྱུར་རོ། །བཞི་གང་ཞེ་ན། འདི་ལྟ་སྟེ། སྲོག་གི་ཕྱིར་རམ་
ཐ་ན་བཞད་བགད་ཀྱི་ཕྱིར་ཡང་རྫུན་ཚིག་མི་སྨྲ་བ་དང༌། སྒྱུ་དང་གཡོ་མེད་པར་
སེམས་ཅན་ཐམས་ཅད་ཀྱི་དྲུང་ན་ལྷག་པའི་བསམ་པས་གནས་པ་དང༌། བྱང་ཆུབ་
སེམས་དཔའ་ཐམས་ཅད་ལ་སྟོན་པའི་འདུ་ཤེས་བསྐྱེད་ཅིང་། དེ་དག་གི་བསྔགས་
པ་ཕྱོགས་བཞིར་བརྗོད་པ་དང་། ཉི་ཚེ་བའི་ཐེག་པ་མི་འདོད་པའི་ཕྱིར། སེམས་
ཅན་གང་རྣམས་ཡོངས་སུ་སྨིན་པར་བྱེད་པ་དེ་དག་ཐམས་ཅད་ཀྱང་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཡང་དག་པར་འཛིན་དུ་འཇུག་པ་སྟེ། འོད་
སྲུང་བཞི་པོ་དེ་དག་གོ །ཞེས་འབྱུང་ངོ༌། །གཉིས་པ་མཐུན་རྐྱེན་སྒྲུབ་པ་ལ། ཕར་
ཕྱིན་དྲུག་སྤྲད་པ་དང༌། ཞི་ལྷག་གི་ཏིང་ངེ་འཛིན་བསྒོམ་ཚུལ་གཉིས་ཀྱི་དང་པོ་ལ་
བདུན། ཕར་ཕྱིན་དྲུག་གི་མཚན་ཉིད། གནས་སྐབས་དང་མཐར་ཐུག་གི་འབྲས་བུ། །
སྐྱེ་ཚུལ། གོ་རིམ། དབྱེ་བསྡུ། དག་ཚུལ། ཉམས་ལེན། སྒྲ་དོན་ནོ། །དང་པོ་ནི།
ཕྱི་ནང་གི་བདག་པོ་གཏོང་བའི་སྦྱིན་པ་དང་། བཅས་པ་དང་རང་བཞིན་གྱི་ཉེས་པ་
སྡོམ་པ་སྡོམ་པའི་ཚུལ་ཁྲིམས་དང་། ལུས་སེམས་ཀྱི་གནོད་པ་ལ་ཇི་མི་སྙམ་པའི་
བཟོད་པ་དང་། དགེ་བ་ལ་སྤྲོ་བའི་བརྩོན་འགྲུས། དམིགས་པ་ལ་སེམས་ཀུན་ཏུ་
གནས་པའི་བསམ་གཏན་དང་། ཆོས་རྣམས་ཀུན་གྱི་རང་སྤྱིའི་མཚན་ཉིད་རྣམ་
པར་འབྱེད་པའི་ཤེས་རབ་སྟེ། ཕར་ཕྱིན་དྲུག་ལ་ཚུལ་བཞིན་དུ་བསླབ་བོ། །གཉིས་
པ་ནི། སྦྱིན་པས་ནི་ཕྱི་མར་ལོངས་སྤྱོད་ཆེན་པོ་ཐོབ་ཅིང་། ཚུལ་ཁྲིམས་ཀྱིས་ལྷ་
མིའི་བདེ་བ་དང་། བཟོད་པས་གཟུགས་བཟང་པོ་དང་། བརྩོན་འགྲུས་ཀྱིས་གཟི་
11
ད༽



ལུང་ཀུན་ལས་བཏུས་པ།
བརྗིད་དང་། བསམ་གཏན་གྱིས་ཉོན་མོངས་པ་ཉེ་བར་ཞི་བ་དང་། ཤེས་རབ་ཀྱིས་
སྒྲིབ་གཉིས་ལས་རྣམ་པར་གྲོལ་བ་དང་། བརྩེ་བས་ནི་རང་གཞན་གྱི་དོན་ཀུན་
འགྲུབ་པ་ཐོབ་བོ། །གསུམ་པ་ནི། ཕར་ཕྱིན་དེ་དག་སྔ་མ་སྔ་མ་ལ་བརྟེན་ནས་ཕྱི་
མ་ཕྱི་མ་སྐྱེ་སྟེ། སྦྱིན་པས་ལུས་དང་ལོངས་སྤྱོད་ལ་མི་ལྟ་ན་ཚུལ་ཁྲིམས་ལེན་ནོ། །
ཚུལ་ཁྲིམས་དང་ལྡན་ན་དགེ་སྦྱོང་གི་ཆོས་བཞིས་གནོད་པ་ལ་བཟོད་པར་འགྱུར་
རོ༑ ༑དཀའ་སྤྱད་བཟོད་པ་དང་ལྡན་ན་གཞན་དོན་དུ་བརྩོན་འགྲུས་བརྩོམ་མོ། །
བརྩོན་འགྲུས་བརྩམས་པ་ལས་ཏིང་ངེ་འཛིན་སྐྱེའོ། །ཏིང་ངེ་འཛིན་ལ་མཉམ་པར་
བཞག་པས་ཡང་དག་པ་ཇི་ལྟ་བ་བཞིན་དུ་ཤེས་པའི་ཤེས་རབ་སྐྱེ་བའི་ཕྱིར་རོ། །
ཇི་སྐད་དུ། ཚུལ་ཁྲིམས་ཀྱི་གཏམ་ལས། རྒྱ་མཚོ་དང་ནི་གླང་རྗེས་ཀྱི། ཁྱད་པར་
དག་ནི་གང་ཡིན་པ། །སྦྱིན་པ་དང་ནི་ཚུལ་ཁྲིམས་ཀྱི། ཁྱད་པར་དག་ནི་དེ་ཡིན་ནོ། །
ཞེས་གསུངས་པའི་ཚུལ་གྱིས། སྲིན་སོགས་སྔ་མ་རྣམས་དམན་ཞིང་། ཕྱི་མ་མཆོག་
ཏུ་གནས་པའི་ཕྱིར་ཡང་གོ་རིམ་ངེས་སོ། །བཞི་པ་ནི། སྦྱིན་པ་ལ་དབྱེ་ན། ཟས་
གོས་སོགས་གཏོང་བ་ཟང་ཟིང་གི་སྦྱིན་པ་དང་། གཞན་འཇིག་པ་ལས་སྐྱོབ་པ་མི་
འཇིགས་པའི་སྦྱིན་པ་དང་། ཟང་ཟིང་མེད་པའི་སེམས་ཀྱིས་ཆོས་སྟོན་པ་ཆོས་ཀྱི་
སྦྱིན་པ་དང་གསུམ་མོ། །ཚུལ་ཁྲིམས་ལ་དབྱེ་ན། སོ་ཐར་རིགས་བདུན་གྱིས་
བསྡུས་པ་སྡོམ་པའི་ཚུལ་ཁྲིམས། ཕར་ཕྱིན་དྲུག་གིས་བསྡུས་པ་དགེ་བ་ཆོས་བསྡུད་
པའི་ཚུལ་ཁྲིམས། བསྡུ་བ་བཞིས་གཞན་ལ་ཕན་འདོགས་པ་སེམས་ཅན་དོན་བྱེད་
ཀྱི་ཚུལ་ཁྲིམས་ཏེ་གསུམ་མོ། །བཟོད་པ་ལ་དབྱེ་ན། ལུས་སེམས་ལ་གནོད་པ་དང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དུ་ལེན་པ་སྡུག་བསྔལ་དང་ལེན་གྱི་བཟོད་པ། བདག་མེད་གཉིས་ལ་ཤེས་རབ་
གསུམ་གྱིས་སོ་སོར་རྟོག་པ་ཆོས་ལ་སེམས་པའི་བཟོད་པ། དཀའ་སྤྱད་ལ་མི་སྐྱོ་
བ་གནོད་པ་ལ་ཇི་མི་སྙམ་པའི་བཟོད་པ་སྟེ་གསུམ་མོ། །བརྩོན་འགྲུས་ལ་དབྱེ་ན།
བསྒྲུབ་བྱ་རྒྱ་ཆེན་པོ་ལ་སེམས་མི་འགོང་བ་གོ་ཆའི་བརྩོན་འགྲུས། གོ་གྱོན་པ་ལྟར་
སྦྱོར་བ་ལ་བརྩོན་པ་སྦྱོར་བའི་བརྩོན་འགྲུས། སེམས་ཅན་གྱི་དོན་བྱེད་པ་ལ་སྤྲོ་བ་
སེམས་ཅན་དོན་བྱེད་ཀྱི་བརྩོན་འགྲུས་གསུམ་མོ། །བསམ་གཏན་ལ་དབྱེ་ན། ལུས་
སེམས་ལ་ཤིན་སྦྱངས་ཀྱི་བདེ་བ་བསྐྱེད་ པ་མཐོང་ཆོས་ལ་བདེ་བར་གནས་ཀྱི་
བསམ་གཏན་དང་། གནས་སྐབས་དང་མཐར་ཐུག་ཏུ་གཞན་ལ་ཕན་པའི་ཐབས་
ཤེས་པ་སེམས་ཅན་དོན་བྱེད་ཀྱི་མངོན་ཤེས་དྲུག་སྒྲུབ་པ་ཡོན་ཏན་མངོན་པར་
སྒྲུབ་པའི་བསམ་གཏན་དང༌། མངོན་ཤེས་དྲུག་གི་སྒོ་ནས་གཞན་ལ་ཕན་འདོགས་
པ་སེམས་ཅན་དོན་བྱེད་ཀྱི་བསམ་གཏན་གསུམ་མོ། །ཤེས་རབ་ལ་དབྱེ་ན། ཆོས་
རྣམས་ཀྱི་རང་སྤྱིའི་མཚན་ཉིད་ཤེས་པ་ཀུན་རྫོབ་ཤེས་པ་དང་། བདེན་གཉིས་ཀྱི་
གནས་ལུགས་ཤེས་པ་དོན་དམ་ཤེས་པ་དང༌། གནས་སྐབས་དང་མཐར་ཐུག་ཏུ་
གཞན་ལ་ཕན་པའི་ཐབས་ཤེས་པ་སེམས་ཅན་དོན་བྱེད་ཀྱི་ཤེས་རབ་སྟེ་གསུམ་
མོ༑ ༑དྲུག་པོ་དེ་དག་བསྡུ་ན། དང་པོ་ལྔ་བསོད་ནམས་ཀྱི་ཚོགས་དང་། དྲུག་པ་ཡེ་
ཤེས་ཀྱི་ཚོགས་ཡིན་ཟེར་ཡང་། དང་པོ་གསུམ་བསོད་ནམས་ཀྱི་ཚོགས་དང་། ཐ་
མ་གཉིས་ཡེ་ཤེས་ཀྱི་ཚོགས་དང༌། བརྩོན་འགྲུས་གཉིས་ཀའི་ཚོགས་ཡིན་ནོ། །
ལྔ་པ་ནི། སྦྱིན་པ་སོགས་དྲུག་པོ་གང་ལ་ཡང་སྒྱུ་མ་ལྟ་བུའི་ངང་ནས། སྦྱིན་བྱ་སྦྱིན་
528



ལུང་ཀུན་ལས་བཏུས་པ།
བྱེད་སྦྱིན་པ་ལ་སོགས་པ་འཁོར་གསུམ་དུ་འཛིན་པ་མེད་པ་ནི། འཁོར་བའི་ཕ་
རོལ་མི་གནས་པའི་མྱང་འདས་སུ་ཕྱིན་པར་བྱེད་པའི་ཕྱིར་ཕ་རོལ་ཏུ་ཕྱིན་པ་དང་
ཞེས་བྱའོ། །དྲུག་པ་ནི། སྦྱིན་སོགས་རེ་རེ་ལ་ཡང་ཕ་རོལ་ཏུ་ཕྱིན་པ་དྲུག་དྲུག་ཚང་
བར་ཉམས་སུ་ལེན་པ་ནི་སྐྱེས་བུ་དམ་པ་ཡིན་ནོ། །དེ་ཡང་ཟང་ཟིང་གི་སྦྱིན་པ་
གཏོང་བ་ན། དེ་ཉིད་ཀྱི་ངོ་བོ་སྦྱིན་པ། ཉན་རང་གི་ཡིད་བྱེད་སྤོང་བ་ཚུལ་ཁྲིམས།
རྣམ་མཁྱེན་ལ་མོས་ཤིང་ཕོངས་པ་སོགས་ཀྱིས་མི་འཇིགས་པ་བཟོད་པ། སྦྱིན་པ་
ལ་སྤྲོ་བ་བརྩོན་འགྲུས། ཐེག་པ་གཞན་དང་མ་འདྲེས་པ་རྩེ་གཅིག་པའི་སེམས་
ཀྱིས་རྣམ་མཁྱེན་དུ་བསྔོ་བ་བསམ་གཏན། སྦྱིན་བྱ་སྦྱིན་བྱེད་སོགས་མི་དམིགས་
པ་ཤེས་རབ་སྟེ། སྦྱིན་པ་ཕར་ཕྱིན་དྲུག་ལྡན་དུ་ཉམས་སུ་ལེན་ཚུལ་ལོ། །དེ་བཞིན་
དུ་གཞན་རྣམས་ལ་ཡང་ཅི་རིགས་པར་ཤེས་པར་བྱའོ། །བདུན་པ་ནི། རང་གཞན་
གྱི་དབུལ་བ་འདོར་བར་བྱེད་པའི་ཕྱིར་སྦྱིན་པ། ཉོན་མོངས་པའི་ཚ་གདུང་བསིལ་
བ་ཐོབ་པའི་ཕྱིར་ཚུལ་ཁྲིམས། ཁོང་ཁྲོའི་གནོད་པ་བཟོད་པས་ན་བཟོད་པ། ཡོན་
ཏན་མཆོག་ལ་སྦྱོར་བས་ན་བརྩོན་འགྲུས། དམིགས་པ་ལ་ཡིད་འཛིན་པས་ན་བསམ་
གཏན། དོན་དམ་ཤེས་པའི་ཕྱིར་ཤེས་རབ་བོ། །གཉིས་པ་ཞི་ལྷག་སྒོམ་ཚུལ་ལ་ལྔ།
ཞི་ལྷག་བསྒོམ་དགོས་པའི་རྒྱུ་མཚན། འགལ་རྐྱེན་སྤང་བ། མཐུན་རྐྱེན་སྒྲུབ་པ།
ཞི་ལྷག་གི་ངོ་བོ་ངོས་བཟུང་བ། གྲོགས་ཤེས་རབ་གསུམ་བསྐྱེད་པར་གདམས་
པའོ། །དང་པོ་ནི། ཞི་གནས་དང་ལྷག་མཐོང་ཟུང་དུ་འབྲེལ་བས་མྱང་འདས་ཐོབ་
ཀྱིས་གཞན་དུ་མ་ཡིན་ཏེ་དེ་ལྟར་ཆོས་རྣམས་ཀྱི་རང་དང་སྤྱིའི་མཚན་ཉིད་ལེགས་
129



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པར་ཤེས་པའི་ཤེས་རབ་མེད་པར་བསམ་གཏན་ཡོད་པ་མ་ཡིན་ཏེ། ཤེས་རབ་
ཀྱིས་ཤེས་བྱའི་གནས་ལ་ཐེ་ཚོམ་མེད་པར་སྒྲོ་འདོགས་ཆོད་པས་ན། དམིགས་པ་
ལ་བདེ་བར་མཉམ་པར་འཇོག་པའི་ཕྱིར་རོ། །བསམ་གཏན་མེད་པར་ཡང་ནི་ཡང་
དག་པ་ཇི་ལྟ་བ་བཞིན་ཤེས་པའི་ཤེས་རབ་མེད་དེ། སེམས་མཉམ་པར་བཞག་ན་
ཡང་དག་པ་ཇི་ལྟ་བ་བཞིན་དུ་ཤེས་ཞེས་གསུངས་པའི་ཕྱིར་རོ། །རྣལ་འབྱོར་པ་
གང་ལའང་དམིགས་པ་ལ་རྩེ་གཅིག་པའི་བསམ་གཏན་དང་། ཡང་དག་པ་ཇི་ལྟ་
བ་བཞིན་དུ་ཤེས་པའི་ཤེས་རབ་དེ་གཉིས་ཀ་ཡོད་པ་དེས་སྲིད་པའི་རྒྱ་མཚོ་གནག་
རྗེས་ཀྱི་ཆུ་ལྟ་བུ་འཚལ་བར་བགྱི་སྟེ། མྱུར་དུ་སྐམ་པའམ་རྒྱལ་བར་ནུས་པའི་ཕྱིར་
རོ༑ ཤེས་རབ་ནི་འདིར་གང་ཟག་དང་ཆོས་ཀྱི་བདག་མེད་རྟོགས་པ་ལ་འདོད་དེ།
གཞན་གྱིས་སྲིད་པའི་རྩ་བ་གཅོད་མི་ནུས་པའི་ཕྱིར་རོ། །བསམ་གཏན་མེད་པའི་
ཤེས་རབ་ནི། མི་བརྟན་པའི་ཕྱིར་ཉོན་མོངས་པ་དྲུངས་འབྱིན་མི་ནུས་ལ་ཤེས་རབ་
མེད་པར་ཡང་བསམ་གཏན་གྱིས་ཉོན་མོངས་པ་མངོན་འགྱུར་མགོ་གནོན་པ་ཙམ་
བྱེད་ཀྱིས་ས་བོན་དྲུངས་འབྱིན་པར་མི་ནུས་པས་དེའི་ཕྱིར་ཞི་གནས་དང་ལྷག་
མཐོང་ཟུང་དུ་འབྲེལ་བའི་ལམ་གྱིས་མྱ་ངན་ལས་འདས་པ་ཐོབ་པ་ཡིན་ནོ། །དེ་
དག་ལ་ཡང་ལྷག་མཐོང་གཙོ་ཆེའི་ཞི་གནས་མི་གཙོ་སྟེ། ཇི་སྐད་དུ། བསྟན་ཆོས་
བྱེད་པ་གང་དག་གིས། ཁྱོད་ཀྱི་བསྟན་ལ་མི་ཕྱོགས་པའི། །སྐྱེ་བོ་མ་རིག་གིས་
ལྡོངས་པའི། །སྲིད་རྩེའི་བར་དུ་སོང་ནས་ནི། །སྡུག་བསྔལ་ཡང་བྱུང་སྲིད་པ་སྒྲུབ། །
ཅེས་དང༌། ཁྱོད་ཀྱི་བསྟན་པའི་རྗེས་འབྲང་བ། །བསམ་གཏན་དངོས་གཞི་མ་ཐོབ་
23()



ལུང་ཀུན་ལས་བཏུས་པ།
ཀྱང་། །བདུད་ཀྱི་མིག་རས་བཙའ་བཞིན་དུ། །སྲིད་པ་རྣམས་ནི་ཟློག་པར་བགྱི། །
ཞེས་གསུངས་པ་ལྟ་བུའོ། །དེ་བས་ན་ཐར་པ་འདོད་པ་རྣམས་ཀྱི་སེམས་ལས་སུ་
རུང་བའི་ཞི་གནས་ཙམ་ཐོག་མར་བསྒྲུབས་ནས་དེའི་འོག་ཏུ་དྲན་པ་ཉེ་བར་བཞག་
པ་ནས་གཟུང་སྟེ། སོ་སོར་རྟོག་པའི་ཤེས་རབ་ཀྱིས་བདག་མེད་པ་རྣམ་པ་གཉིས་
བསྒོམ་པའི་རྣལ་འབྱོར་ལ་བརྩོན་པར་བྱའོ། །སོ་སོར་རྟོག་པའི་ཤེས་རབ་དང་བྲལ་
བའི་སེམས་གནས་པ་ཙམ་བསྒོམས་པས་ནི། འཇིག་རྟེན་ཆགས་བྲལ་ཡང་མི་
འཐོབ་ན། ཐར་པ་ལྟ་ཅི་སྨོས། གཉིས་པ་ནི། ཞི་གནས་དང་བྲལ་བའི་ལྷ་མཐོང་
གིས་ནི་མར་མེ་རླུང་གིས་བསྐྱོད་པ་ལྟར། ཉོན་མོངས་པ་སྤང་བར་མི་ནུས་པས་ཞི་
གནས་དང་ལྡན་པའི་ལྷ་མཐོང་གིས་ཉོན་མོངས་པ་འཇོམས་པར་ཤེས་པར་བྱ་སྟེ།
དེའི་ཕྱིར་ཐོག་མར་སེམས་རྩེ་གཅིག་པའི་ཞི་གནས་བཙལ་བར་བྱ་ལ། དེ་ཡང་འཇིག་
རྟེན་ཆགས་པ་མེད་ལ་མངོན་པར་དགའ་བས་འགྲུབ་ཀྱི་གཞན་གྱིས་མ་ཡིན་ནོ། །
དེའི་ཕྱིར་ཞི་ལྷག་གི་རྣལ་འབྱོར་བསྐྱེད་པར་འདོད་པས། ལུས་འདུ་འཛི་དང་སེམས་
རྣམ་གཡེང་ཀུན་ལས་ཐག་བསྲིང་བར་བྱའོ། །གསུམ་པ་ནི། ཆོས་དང་བསོད་
སྙོམས་བཟང་པོ་དང་མང་པོ་ལ་འདོད་པ་མེད་པས་འདོད་པ་ཆུང་ཞིང་། ངན་ངོན་
ཙམ་གྱིས་ཆོག་ཤེས་ན་དབེན་པ་བསྟེན་པའི་ཡོན་ཏན་ཞི་ལྷག་གི་ཏིང་ངེ་འཛིན་
འབྱུང་བར་འགྱུར་རོ། །བཞི་པ་ནི། ཞི་ལྷག་དེ་དག་གི་ངོ་བོ་གང་ཡིན་ཞེ་ན། རྒྱན་དུ།
ཡང་དག་གནས་པ་ལ་བརྟེན་ནས། །སེམས་ལ་སེམས་ནི་འཇོག་ཕྱིར་དང༌། །དོན་
རབ་རྣམ་པར་དབྱེ་བའི་ཕྱིར། །ཞི་གནས་དང་ནི་ལྷག་མཐོང་ཡིན། །ཅེས་པ་ལྟར།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
སྤྲོས་བཅས་ཀྱི་དམིགས་པ་ཐམས་ཅད་ཡོངས་སུ་སྤངས་ནས་སེམས་ཀྱི་ཆོས་ཉིད་
ལ་རྩེ་གཅིག་ཏུ་ཡང་དག་པར་འཇོག་པ་ནི་ཞི་གནས་ཡིན་ལ། ལྷག་མཐོང་ནི་བདེན་
གཉིས་ཀྱི་དོན་ལ་སོ་སོར་རྟོག་པའི་ཤེས་རབ་ཀྱི་རྣམ་པར་དཔྱོད་པ་སྟེ། དེ་ཡང༌།
གཅིག་དང་དུ་བྲལ་སོགས་ཀྱི་རིགས་པས་རྣམ་པར་བརྟག་པ་ན་ཕྱི་ནང་གི་དངོས་
པོ་ཀུན། སྟོང་ཉིད་སྤྲོས་བྲལ་དུ་བརྟག་པའི་ཤེས་རབ་བོ། །ལྔ་པ་ལ་ལྔ་སྟེ། ཤེས་
རབ་གསུམ་གྱི་བྱེད་ལས། ཐུན་མོང་གི་སྒོམ་པ་དམན་ཚུལ། ཁྱད་པར་དུ་སྟོང་ཉིད་
མཆོག་ཚུལ། ཤེས་རབ་མ་བསྒོམས་པའི་ཉེས་པ། ཤེས་རབ་བསྐྱེད་པའི་ལེགས་
པའོ། །དང་པོ་ནི། ཐོས་པའི་ཤེས་རབ་ཀྱི་བླང་དོར་གྱི་མཚན་ཉིད་དཔྱད་པས་ཉོན་
མོངས་པ་རགས་པའི་མགོ་མནོན་པར་བྱེད་ལ། བསམ་བྱུང་གིས་དངོས་པོའི་དེ་ཁོ་
ན་ཉིད་ལ་ཡང་དང་ཡང་དུ་སོ་སོར་རྟོག་པའི་ཤེས་རབ་ཀྱིས་རྣམ་པར་དཔྱད་པས་
ཉོན་མོངས་པ་རགས་པའི་མགོ་མནོན་པར་བྱེད་ལ། བསམ་པའི་དོན་རྩེ་གཅིག་
པའི་སེམས་ཀྱིས་གོམས་པར་བྱས་པས། གོམས་པ་རབ་ཀྱི་མཐར་ཕྱིན་པ་ན། དེ་
ཁོ་ན་ཉིད་མངོན་དུ་གྱུར་པའི་སྒོམ་བྱུང་གི་ཤེས་རབ་ཀྱིས་ཉོན་མོངས་པ་དྲུངས་
ནས་འབྱིན་པར་བྱེད་དོ། །གཉིས་པ་ནི། བྱམས་པ་དང་མི་སྡུག་པ་སོགས་བསྒོམས་
པས་ཀྱང་ཉོན་མོངས་པ་འཇོམས་ནུས་པ་མ་ཡིན་ནམ་ཞེ་ན། བྱམས་པ་དང༌། མི་
སྡུག་པ་ལ་སོགས་པ་ནི་བདག་འཛིན་ལས་བྱུང་བའི་ཆགས་སོགས་ཀྱི་བག་ཆགས་
ཤིན་ཏུ་ཚར་གཅོད་པ་མ་ཡིན་ཏེ། ཆགས་སོགས་ཀྱི་རྩ་བ་བདག་ཏུ་རྨོངས་པ་དང་
འགལ་བ་མེད་པའི་ཕྱིར་རོ། །གང་རྒྱུ་ལ་མི་གནོད་པ་དེས་ནི་འབྲས་བུ་ལ་མི་གནོད་
32



ལུང་ཀུན་ལས་བཏུས་པ།
དེ༑ མངར་བ་དང་སྣུམ་པའི་རྫས་ཀྱིས་བད་ཀན་གྱི་ནད་ལ་མི་གནོད་པ་བཞིན་ནོ། །
གསུམ་པ་ནི། སྟོང་ཉིད་རྟོགས་པའི་ལྟ་བ་དང་། ཉེས་པའི་རྩ་བ་བདག་འཛིན་དེ་
འགལ་བའི་ཕྱིར་རོ། །བདག་འཛིན་དེའི་རང་བཞིན་ཏེ་འབྲས་བུ་ཆགས་སོགས་
ཉེས་པ་ཀུན་དང་འགལ་བར་རབ་ཏུ་སྒྲུབ་པ་ཡིན་ནོ། །བཞི་པ་ནི། ཐོས་བསམ་གྱི་
ཤེས་རབ་ཙམ་གྱིས་ཉོན་མོངས་པ་སྤོང་ནུས་སམ་ཞེ་ན། ཐོས་བསམ་གྱི་ཤེས་རབ་
མཆོག་དུ་བཟུང་ནས་མ་བསྒོམས་ན། དེ་ཁོ་ན་ཉིད་མངོན་དུ་མི་འགྱུར་བས་ཐོས་
བསམ་དེའང་མཐར་ཐེ་ཚོམ་ཉིད་དུ་ལྟུང་ཟེར་ཡང་། ཐོས་བསམ་གྱིས་དེ་ཁོ་ན་ཉིད་
ཇི་ལྟ་བ་བཞིན་དུ་གཏན་ལ་མི་ཕེབས་ཅེས་པའོ། །ལྔ་པ་ནི། འོ་ན་སྒོམ་པ་ཉིད་
མཆོག་ཡིན་གྱི། ཐོས་བསམ་གྱི་ཤེས་རབ་ཀྱི་ཅི་བྱ་ཞེ་ན། གནས་ལུགས་ལ་སྒོ་
འདོགས་ཆོད་པའི་ཐོས་བསམ་གྱི་ཤེས་རབ་མེད་པར། ཏིང་ངེ་འཛིན་མཐར་ཕྱིན་
ཡང་། བསམ་གཏན་དང་གཟུགས་མེད་ཀྱི་སེམས་ཙམ་ཐོབ་ཀྱི་རྣམ་པར་གྲོལ་བ་
ཐོབ་པ་མེད་དོ། །དེ་བས་ན་གནས་ལུགས་རྟོགས་པའི་ཤེས་རབ་དང་། རྩེ་གཅིག་
པའི་བསམ་གཏན་ཟུང་དུ་འབྲེལ་བ་ནི་ ལམ་ལྔ་བསྒྲོད་པའི་ཐེམ་སྐས་ཡིན་ལ།
རྫོགས་པའི་སངས་རྒྱས་ཀྱི་ཆོས་སྐུ་ཡང་དངོས་པོའི་དེ་ཁོ་ན་ཉིད་ཕྱིན་ཅི་མ་ལོག་
པར་རྟོགས་ པའི་ ཐོས་ བསམ་ སྒོམ་ པའི་ ཤེས་ རབ་ གོམས་ པ་ མཐར་ ཕྱིན་ པའི་
འབྲས་བུ་མདོ་རྒྱུད་ཀུན་ལས་གསུངས་སོ། །དེ་བས་ན་ཐོས་བསམ་སྒོམ་གསུམ་གྱི་
ཟུང་དུ་འབྲེལ་དགོས་ཏེ། མངོན་པ་ཀུན་བཏུས་ལས། ཐོས་པ་དང་བསམ་པ་ལ་མ་
བརྟེན་པར། སྒོམ་པའི་སྦྱོར་བ་འབའ་ཞིག་གིས་ཀྱང་ཆོས་ལ་གནས་པ་མ་ཡིན་ལ།
) 3 ༣



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
སྒོམ་པ་ལ་མ་བརྟེན་པར་ཐོས་པ་དང་བསམ་པའི་སྦྱོར་བ་འབའ་ཞིག་གིས་ཀྱང་
ཆོས་ལ་གནས་པ་མ་ཡིན་གྱི། གཉིས་ཀ་ལ་བརྟེན་ཅིང་གཉིས་ཀ་ལ་གནས་ན་ཆོས་
ལ་གནས་པ་ཞེས་བྱའོ། །ཞེས་གསུངས་སོ། །བཞི་པ་ཉམས་མྱོང་མངོན་པར་རྟོགས་
པའི་རིམ་པ་ལ་ལྔ་སྟེ། ཚོགས་ལམ། སྦྱོར་ལམ། མཐོང་ལམ། སྒོམ་ལམ། མི་སློབ་
པའི་ལམ་མོ། །དང་པོ་ནི། ཚོགས་ལམ་བཞི་གསུམ་བཅུ་གཉིས་པོ་དག་གི ཆུང་
ངུར་དྲན་པ་ཉེ་བར་བཞག་པ་བཞི་ཤེས་རབ་དང༌། ཆེན་པོ་རྫུ་འཕྲུལ་རྐང་བཞི་
ཏིང་ངེ་འཛིན་རྣམས་ཀྱི་མཐར་ཕྱིན་པར་བྱེད་དོ། །གཉིས་པ་ནི། གཟུང་བ་རང་
བཞིན་མེད་པ་ལ་གསལ་སྣང་ཆུང་ངུ་ཐོབ་པ་དྲོད། འབྲིང་དུ་ཐོབ་པ་རྩེ་མོ། ཆེན་
པོར་ཐོབ་པ་བཟོད་པ། འཛིན་པ་རང་བཞིན་མེད་པ་ལ་གསལ་སྣང་ཐོབ་པ་ཆོས་
མཆོག་སྟེ། སྦྱོར་ལམ་ལ་ངེས་འབྱེད་ཆ་མཐུན་བཞི། ཆོས་དབྱིངས་མངོན་དུ་མ་
གྱུར་ཀྱང་། གཟུང་འཛིན་གཉིས་མེད་ཀྱི་ཆོས་ཉིད་ལ་རིམ་གྱིས་གསལ་སྣང་སྐྱེ་
བར་བཤད་དོ། །དེ་ཡང་དྲོད་རྗེ་གཉིས་ཀྱི་གནས་སྐབས་སུ། མ་དད་པ་སོགས་ཀྱི་
གཉེན་པོར་དབང་པོ་ལྔ་བསྒོམ། བཟོད་མཆོག་གི་གནས་སྐབས་སུ་སྟོབས་ལྔ་
བསྒོམས་པས། ཆོས་ཉིད་ལ་གསལ་སྣང་རིམ་གྱིས་ཐོབ་སྟེ། མཐར་མཐོང་ལམ་དུ་
བདེན་པའི་ཆོས་ཉིད་མངོན་དུ་འགྱུར་རོ། །གསུམ་པ་མཐོང་ལམ་ལ་གསུམ། དཔེ་
ཡིས་མཚོན་པའི་མཉམ་རྗེས་སྐྱེ་ཚུལ་ཡན་ལག་བདུན་སྒོམ་པ། མཐར་ཕྱིན་ཚུལ།
ཡོན་ཏན་བརྒྱ་ཕྲག་བཅུ་གཉིས་ཐོབ་ཚུལ་ལོ། །དང་པོ་ནི། ཇི་ལྟར་གཟུགས་ལ་
དམུས་ལོང་བཞིན་དུ་བྱིས་པས་བདག་གཉིས་ ཀྱིས་སྟོང་པའི་ཆོས་ཉིད་དེ་སྔོན་
，



ལུང་ཀུན་ལས་བཏུས་པ།
མཐོང་མ་མྱོང་ཞིང་། བཙས་མ་ཐག་གི་བུ་ཆུང་གིས་ཉི་མའི་དཀྱིལ་འཁོར་ཅུང་ཟད་
མཐོང་ཡང་ཡོངས་སུ་རྫོགས་པར་མི་མཐོང་བ་བཞིན། ཐེག་དམན་འཕགས་པས་
ཀྱང་གང་ཟག་གི་བདག་གིས་སྟོང་པའི་ཆོས་ཉིད་མཐོང་ཡང་། བདག་གཉིས་ཀྱིས་
སྟོང་པའི་ཆོས་ཉིད་རྫོགས་པར་མ་མཐོང་ཞིང་། ཐེག་ཆེན་མཐོང་ལམ་མཉམ་གཞག་
ཏུ་བདག་གཉིས་ཀྱིས་སྟོང་པའི་ཆོས་ཉིད་སྤྲོས་བྲལ་མངོན་དུ་མཐོང་ཞིང་། རྗེས་
ཐོབ་ཏུ་ཤེས་བཟོད་སྐད་ཅིག་མ་བཅུ་དྲུག་དུ་སྐྱེ་ཞེས་འདོད་པར་སྣང་། གཉིས་པ་ནི།
ཆོས་རབ་ཏུ་རྣམ་འབྱེད་སོགས་ བྱང་ཆུབ་ཡན་ལག་ བདུན་མཐོང་ བའི་ལམ་དུ་
མཐར་ཕྱིན་ཚུལ་སྔར་བཤད་ཟིན་ཏོ། །གསུམ་པ་ཡོན་ཏན་བརྒྱ་ཕྲག་བཅུ་གཉིས་
ཐོབ་ཚུལ་གོ་སླའོ། །གོང་མ་རྣམས་ལ་བཅུ་འགྱུར་བཤད། །ཅེས་པ་ནོར་བའོ། །
ས་བརྒྱད་པ་ཡན་ཆད་ཀྱི་ཡོན་ཏན་གྲངས་ཀྱིས་བརྗོད་པར་མི་ནུས་པས། སྟོང་
གསུམ་གྱི་སྟོང་ཆེན་པོའི་རྡུལ་ཕྲ་རབ་ཀྱི་རྡུལ་གྱི་གྲངས་ཀྱིས་སྐྱེས་ནས་བཤད་པའི་
ཕྱིར་རོ། །ཤེས་པར་འདོད་ན་དབུ་མ་འཇུག་པར་བལྟ་བར་བྱའོ། །བཞི་པ་སྒོམ་
ལམ་ལ་གཉིས་ཏེ། མདོར་བསྟན་པ་དང་། རྒྱས་པར་བཤད་པའོ། །དང་པོ་ནི།
མཐོང་ལམ་དུ་མཐོང་ཟིན་པའི་ཆོས་ཉིད་གོམས་པར་བྱེད་པའི་ཕྱིར་སྒོམ་པའི་ལམ་
རྡོ
གཉིས་པ་ལ་གཉིས། ས་བཅུའི་རྣམ་གཞག་བསྟན་པ་འཕགས་ལམ་གྱི་
སྒོམ་པ་རྫོ་གས་ཚུལ། དང་པོ་ལ་གསུམ། ས་བཅུ་ངོས་གཟུང་བ། ཕར་ཕྱིན་བཅུ་
དང་སྦྱར་བ། སོ་སོའི་སྤངས་རྟོགས་ཡོན་ཏན་རྣམས་བསྟན་པའོ། །དང་པོ་ནི།



,
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
རྒྱན་དུ། བྱང་ཆུབ་དང་ནི་ཉེ་བ་དང༌། །སེམས་ཅན་དོན་སྒྲུབ་མཐོང་བ་ལ། །རབ་
ཏུ་དགའ་བ་སྐྱེ་འགྱུར་བ། །དེ་ཕྱིར་རབ་དགའ་ཞེས་བྱའོ། །ཞེས་པ་ལྟར་སྔོན་མ་
མཐོང་བའི་ཆོས་ཉིད་མཐོང་བ་བྱང་ཆུབ་དང་ཉེ་བ་དང་། སེམས་ཅན་གྱི་དོན་འགྲུབ་
པར་མཐོང་བའི་ཕྱིར་ན་ས་དང་པོ་རབ་ཏུ་དགའ་བ་དང༌། འཆལ་ཚུལ་རྩོལ་བ་དྲི་
བྲལ་ཕྱིར། །དྲི་མ་མེད་པའི་སར་འདོད་དོ། །ཞེས་པ་ལྟར་ཚུལ་ཁྲིམས་ཀྱི་ཕར་ཕྱིན་
རྫོགས་པས། འཆལ་ཚུལ་གྱི་དྲི་མ་མེད་པའི་ཕྱིར་ས་གཉིས་པ་དྲི་མ་མེད་པ་དང༌།
ཆོས་ཀྱི་སྣང་བ་ཆེན་པོ་ནི། །བྱེད་པའི་ཕྱིར་ན་འོད་བྱེད་པའོ། །ཞེས་པ་ལྟར། ཏིང་
ངེ་འཛིན་གྱིས་མཐུས་རང་གཞན་ལ་འོད་བྱེད་པའི་ཕྱིར་འོད་བྱེད་པ་དང༌། འདི་
ལྟར་བྱང་ཆུབ་ཕྱོགས་མཐུན་ཆོས། །རབ་ཏུ་སྲེག་ཕྱིར་འོད་ལྟ་བུ། །དེ་དང་ལྡན་
ཕྱིར་ས་དེ་ནི། །གཉིས་པོ་སྲེག་པས་འོད་འཕྲོ་ཅན། །ཞེས་པ་ལྟར། སྒྲིབ་གཉིས་ཀྱི་
བུད་ཤིང་སྲེག་པའི་མེ་འབར་བའི་ཕྱིར་ས་བཞི་པ་འོད་འཕྲོ་པ་ཞེས་བྱའོ། །སེམས་
ཅན་རྣམས་ཡོངས་སྨིན་བྱེད་ཅིང་། །རང་གི་སེམས་ཀྱང་སྲུང་བའི་ཕྱིར། །བློ་ལྡན་
རྣམས་ཀྱིས་སྦྱང་དཀའ་བ། །དེ་ཕྱིར་སྦྱང་དཀའ་ཞེས་བྱའོ། །ཞེས་པ་ལྟར། སེམས་
ཅན་སྨིན་པར་བྱེད་ཅིང་དེའི་ལོག་སྒྲུབ་ཀྱིས་ རང་གི་སེམས་ཉོན་མོངས་པར་མི་
བྱེད་པས་ཤིན་ཏུ་བྱ་དཀའ་བ་ལས་རྒྱལ་བའི་ཕྱིར། ས་ལྔ་པ་སྦྱང་དཀའ་བ་དང༌།
ཤེས་རབ་ཕ་རོལ་ཕྱིན་བརྟེན་ནས། །འཁོར་བ་དང་ནི་མྱ་ངན་འདས། །གཉིས་འདི་
མངོན་དུ་གྱུར་པས་ན། །མངོན་དུ་གྱུར་པའི་ས་ཞེས་བཤད། །ཅེས་པ་ལྟར། འཁོར་
འདས་གཉིས་ཀྱི་སྐྱོན་ཡོན་མངོན་དུ་མཐོང་ནས་ཤེས་རབ་ཀྱིས་འཁོར་བའི་མཐའ་
20



ལུང་ཀུན་ལས་བཏུས་པ།
ལ་མི་གནས་ཤིང༌། སྙིང་རྗེས་མྱ་ངན་ལས་འདས་པའི་མཐའ་ལ་མི་གནས་པས་ན་
ས་དྲུག་པ་མངོན་དུ་གྱུར་པ་དང༌། བགྲོད་གཅིག་ལམ་དང་འབྲེལ་བའི་ཕྱིར། །རིང
་དུ་སོང་བའི་སར་འདོད་དོ། །ཞེས་པ་ལྟར་བགྲོད་པ་གཅིག་པའི་ལམ་ས་བརྒྱད་པ་
དང་འབྲེལ་བས་འཁོར་འདས་ཀྱི་གཡང་ས་ལས་རིང་དུ་སོང་བའི་ཕྱིར་ས་བདུན་
པ་རིང་དུ་སོང་བ་དང་། འདུ་ཤེས་གཉིས་ཀྱིས་མི་གཡོ་བའི་ཕྱིར། །མི་གཡོ་བའི་
སར་འདོད་དོ། །ཞེས་པ་ལྟར། མཚན་བཅས་དང་མཚན་མེད་ལ་བརྩོན་པའི་འདུ་
ཤེས་གཉིས་ཀྱིས་མི་གཡོ་བའི་ཕྱིར། ས་བརྒྱད་པ་མི་གཡོ་བ་དང༌། སོ་སོ་ཡང་
དག་རིག་བློ་བཟང་། །ས་དེ་ལེགས་པའི་བློ་གྲོས་ཡིན། །ཅེས་པ་ལྟར། སོ་སོ་ཡང་
དག་པར་རིག་པའི་བློ་གྲོས་ཕུན་སུམ་ཚོགས་པ་དང་ལྡན་པའི་ཕྱིར། ས་དགུ་པ་
ལེགས་པའི་བློ་གྲོས་དང་། སྤྲིན་བཞིན་གཉིས་ཀྱི་ནམ་མཁའི་ཆོས། ཁྱབ་པའི་ཕྱིར་
ན་ཆོས་ཀྱི་སྤྲིན། །ཞེས་པ་ལྟར། གདུལ་བྱ་རྣམས་ལ་ཆོས་ཀྱི་ཆར་འབེབས་པའི་
ཕྱིར། ས་བཅུ་པ་ཆོས་ཀྱི་སྤྲིན་དང་། ས་བཅུ་པོ་དེ་དག་ལ་ས་དང་པོ་རབ་ཏུ་དགའ་
བའི་མཐོང་བའི་ལམ་ཡིན་ལ། ས་གཞན་ལྷག་མ་སྒོམ་པའི་ལམ་དུ་འགྱུར་རོ། །
གཉིས་པ་ནི། ས་བཅུ་པོ་དེ་དག་གི་རང་བཞིན་ཕ་རོལ་ཏུ་ཕྱིན་པ་བཅུ་ཡོངས་སུ་
རྫོགས་པ་ཡིན་ཏེ། ས་དང་པོ་སྦྱིན་པའི་ཕར་ཕྱིན་གྱིས་རྫོགས་པ་ནས་བཅུ་པ་ཡེ་ཤེས་
ཀྱི་ཕར་ཕྱིན་གྱིས་རྫོགས་པའི་བར་ཅི་རིགས་པ་ཤེས་པར་བྱའོ། །གསུམ་པ་ནི། ས་
བཅུ་རྣམས་ཀྱི་སྤངས་པ་དང་རྟོགས་པ་དང༌། ཡོན་ཏན་རྣམས་ནི་རྒྱ་ཆེར་གསེར་
འོད་དམ་པ་ལས་གསུངས་པས་དེར་བལྟ་བར་བྱ་ཞིང། ཡོངས་སྦྱོང་གི་ཁྱད་པར་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རྣམས་ནི་མངོན་རྟོགས་རྒྱན་ལས་གསུངས་པས་དེར་བལྟ་བར་བྱ་སྟེ། འདིར་ནི་ཡི་
གེ་མང་དོགས་པས་མ་བྲིས་སོ། །གཉིས་པ་འཕགས་ལམ་ལ་གཉིས། འཕགས་
ལམ་ངོས་བཟུང་བ་དང་། ལམ་གྱི་བྱེད་ལས་བསྟན་པའོ། །དང་པོ་ནི། ཡང་དག་
པའི་ལྟ་བ་ལ་སོགས་པ་འཕགས་ལམ་བརྒྱུད་ཀྱི་སྒོམ་ལམ་གྱི་ཡན་ལག་རྫོགས་
ཚུལ་ནི་སྔར་བཤད་ཟིན་ཏོ། །གཉིས་པ་ནི། ཡང་དག་པའི་ལྟ་བ་ནི་མཉམ་གཞག་
ཏུ་རང་གི་རྟོགས་པ་ལྟར། རྗེས་ཐོབ་ཏུ་ཡོངས་སུ་གཅོད་པའི་ཡན་ལག་གོ །རྟོགས་
པ་ནི་རང་གི་རྟོགས་པ་ལྟར་གཞན་ལ་སྟོན་པའི་ངག་ཀུན་ནས་སློང་བས་གཞན་གོ་
བར་བྱེད་པའི་ཡན་ལག་གོ །ཡང་དག་པའི་ངག་དང༌། ལས་དང༌། འཚོ་བ་རྣམས་
ནི་གོ་རིམ་བཞིན་དུ། རང་ལ་གཞན་ལྟ་བ་དང་། ཚུལ་ཁྲིམས་དང༌། འཚོ་བ་རྣམ་
པར་དག་པར་ཡིད་ཆེས་པར་བྱེད་པའི་ཡན་ལག་གོ །རྩོལ་བ་ནི། སྒོམ་སྤང་གི་
ཉོན་མོངས་པ་སྤོང་བའི་ཡན་ལག དྲན་པ་ནི་བྱིང་རྒོད་སྤོང་བའི་ཡན་ལག ཏིང་ངེ་
འཛིན་ན་ཡོན་ཏན་ཁྱད་པར་ཅན་བསྒྲུབ་པར་གེགས་བྱེད་པའི་སྙོམས་འཇུག་གི་
སྒྲིབ་པ་སྤོང་བའི་ཡན་ལག་གོ །ལྔ་པ་མི་སློབ་པའི་ལམ་ལ་གཉིས་ཏེ། རྣམ་གྲོལ་
གྱི་ཕུང་པོ་ལྔ། མཐར་ཕྱིན་ལམ་གྱི་ངོ་བོ་བསྟན་པའོ། །དང་པོ་ནི། མི་སློབ་པའི་
གནས་སྐབས་ཀྱི་ཡང་དག་པའི་ངག་དང་། ལས་ཀྱི་མཐའ་དང༌། འཚོ་བ་གསུམ་
ནི་ཟག་པ་མེད་པའི་ཚུལ་ཁྲིམས་ཀྱི་ཕུང་པོའོ། །དྲན་པ་དང་ཏིང་ངེ་འཛིན་གྱི་ཕུང་
པོའོ། །ལྟ་བ། རྟོག་པ། རྩོལ་བ་གསུམ་ནི་ཤེས་རབ་ཀྱི་ཕུང་པོའོ། །ཉོན་མོངས་པ་
སྤངས་པའི་རྣམ་གྲོལ་འདུས་བྱས་ནི། རྣམ་གྲོལ་གྱི་ཕུང་པོའོ། །ཟད་མི་ཤེས་པའི་
38



ལ་
ལུང་ཀུན་ལས་བཏུས་པ།
རང་བཞིན་གྱི་ཡང་དག་པའི་ཤེས་པ་ནི། རྣམ་པར་གྲོལ་བའི་ཡེ་ཤེས་མཐོང་བའི་
ཕུང་པོའོ། །དེ་དག་ནི་རྣམ་བྱང་ཟག་མེད་ཀྱི་ཕུང་པོ་ལྔའོ། །གཉིས་པ་ནི། ཟག་
མེད་ཀྱི་ཕུང་པོ་དང་པོ་གསུམ་ནི་འཕགས་ལམ་ཡན་ལག་བརྒྱད་ཀྱི་རང་བཞིན་
ཡིན་ལ། ཕྱི་མ་གཉིས་ནི་མི་སློབ་པའི་ལམ་ཡིན་ནོ་ཞེས་ཟེར་བར་སྣང་། དྲི་མ་
གདོད་མ་ནས་ཟད་པ་ལ་ཟད་པ་དང་། གདོད་མ་ནས་མི་སྐྱེ་བ་ལ་མི་སྐྱེ་བར་ཤེས་
པའི་ཡེ་ཤེས་མཐར་ཐུག་པ་ནི། ཐེག་ཆེན་གྱི་བྱང་ཆུབ་ཆེན་པོ་ཡིན་ལ། རྒྱུ་ཀུན་
འབྱུང་ཟད་པ་ལ་ཟད་པ་དང༌། འབྲས་བུ་སྡུག་བསྔལ་མི་སྐྱེ་བ་ལ་མི་སྐྱེ་བར་ཤེས་
པ་ནི་ཉན་ཐོས་ཀྱི་བྱང་ཆུབ་ཡིན་ནོ། །རྡོ་རྗེ་ལྟ་བུའི་ཏིང་ངེ་འཛིན་ནི་སྲིད་རྩེའི་ཉོན་
མོངས་པ་དགུ་པ་སྤོང་བའི་སྦྱོར་བ་དང་བར་ཆད་མེད་ལམ་གྱི་བསྡུས་པ་སྒོམ་ལམ་
ཁོ་ན་ཡིན་གྱི། མི་སློབ་པའི་ལམ་ཡིན་ཅེས་པ་ནོར་བའོ། །གསུམ་པ་ལམ་གྱི་ཡན་
ལག་གཞན་དོན་བྱེད་ཚུལ་ལ། མདོར་བསྟན། རྒྱས་བཤད་གཉིས་ཀྱི་དང་པོ་ནི།
ཇི་སྐད་དུ། སྦྱིན་པའི་གཡབ་མོས་ལེགས་བོས་ཏེ། །སྙན་པ་སྨྲ་བའི་གཏམ་བྱས་
ཤིང་། །དོན་སྤྱོད་པའི་བག་ཕབ་སྟེ། །དོན་མཐུན་གྲོས་ཆེན་ངེས་པར་གདབ། །
ཅེས་པ་ལྟར། གཞན་གྱི་དོན་བྱེད་པ་བསྡུ་བ་བཞིའི་སྒོ་ནས་བྱ་སྟེ། དེ་ལ་ཟང་ཟིང་
གི་སྦྱིན་པ་གཏོང་བས་མ་བསྡུས་པ་སྡུད་པར་བྱེད། ཕ་རོལ་ཏུ་ཕྱིན་པ་དྲུག་གི་གཏམ་
སྙན་པར་སྨྲས་པས་མ་སྨིན་པ་སྨིན་པར་བྱེད། གཞན་ལ་བསྟན་པ་ལྟར་རང་ཕྱིན་
དྲུག་ཉམས་སུ་ལེན་པའི་དོན་སྤྱོད། རང་དང་མཐུན་པར་གཞན་ཕྱིན་དྲུག་ལ་དགོད་
པའི་དོན་མཐུན་གྱིས་མ་གྲོལ་བ་གྲོལ་བར་བྱེད་དོ། །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཉིས་པ་ལ་བཞི་སྟེ། སྦྱིན་པ་དང༌། སྙན་སྨྲ་དང་། དོན་སྤྱོད་པ་དང༌།
དོན་མཐུན་སྒྲུབ་པས་བསྡུའོ། །དང་པོ་ལ་གཉིས་ཀྱི་དང་པོ། མ་དག་པ་སྤང་ཞིང་
དག་པ་སྤྱིར་བསྟན་པ་ནི། སྦྱིན་པས་གདུལ་བྱ་བསྡད་པ་ན། དྲང་སྲོང་རྒྱས་པའི་
མདོ་ལས་གསུངས་པའི་མ་དག་པའི་སྦྱིན་པ་སུམ་ཅུ་རྩ་གཉིས་སྤངས་ཏེ། དེ་ལས་
བཟློག་པ་དག་པའི་སྦྱིན་པ་བཏང་སྟེ་བརྡ་བར་བྱའོ། །གཉིས་པ་ལ། ཞིང་དངོས་
པོ་བསམ་པ་གསུམ་གྱིས་མ་དག་པ་བྱེ་བྲག་ཏུ་བཤད་པ་ནི། ཞིང་མ་དག་པ་ནི།
མེ་དང་ཆུ་ཞེས་སོགས་སོ། །དངོས་པོ་མ་དག་པ་ནི། དུག་དང་མཚོན་ཞེས་སོགས་
སོ༑ ༑ཀུན་སློང་གི་བསམ་པ་མ་དག་པ་ནི། ལང་ཚོ་རྒྱགས་ཚེ་ཞེས་སོགས་ཏེ། མ་
དག་པའི་སྦྱིན་པ་སུམ་ཅུ་རྩ་གཉིས་པོ་འདི་དག དྲང་སྲོང་རྒྱས་པའི་མདོ་ལས་རྒྱས་
པར་གསུངས་པས་དེ་ཉིད་དུ་བལྟ་བར་བྱའོ། །གཉིས་པ་སྙན་པར་སྨྲ་བས་བསྡུ་བ་
ལ་གསུམ། འཆད་ཡུལ་བརྟག་པ། བཤད་ཚུལ་གྱི་ཁྱད་པར། འཆད་བྱེད་ཀྱི་ཀུན་
སྤྱོད། དང་པོ་ནི། སྙན་པར་སྨྲ་བ་ཞེས་སོགས་སོ། །གཉིས་པ་ནི། དམན་ལ་ཞེས་
སོགས་གཞན་རྣམས་གོ་སླ་ཞིང་། མདོ་དང་སྔགས་ཀྱི་བཀྲི་མི་བྱ་ཞེས་པ། མདོ་ནི་
རིག་བྱེད་ཆེན་པོ་བཞི་ལ་སོགས་པ་ཀླགས་པ་ ཙམ་གྱིས་ཐར་པ་མཐོ་རིས་ཐོབ་
པར་འདོད་པ་དང༌། སྔགས་ནི་རིག་བྱེད་ཀྱི་སྔགས་བཟླས་པས་སྡིག་པ་འདག་པ་
སོགས་ཏེ། གདུལ་བྱ་དེ་ལྟ་བུའི་ལམ་ལོག་པ་ལ་བཀྲི་བར་མི་བྱ་ཞེས་པའི་དོན་ནོ། །
གསུམ་པ་ནི། སྤྱོད་པ་ཡོངས་སུ་དོར་མི་བྱ་ཞེས་པ་ལུས་ངག་གི་ཀུན་སྤྱོད་མཛེས་
པས་ཆོས་བཤད་ཞེས་པའོ། །གསུམ་པ་དོན་སྤྱོད་པ་ལ་མདོར་བསྟན། རྒྱས་བཤད་
24༣)



ལུང་ཀར་འགས་བཏུས་པ།
གཉིས་ཀྱི་དང་པོ་དོན་སྤྱོད་པ་ནི་གདུལ་བྱ་སོ་ཐར་དང་། བྱང་སེམས་དང་། གསང་
སྔགས་གསུམ་ལ་དགོད་པའོ། །གཉིས་པ་ལ་གསུམ་སྟེ། ཐུན་མོང་སོ་ཐར་གྱི་སྡོམ་
པ་དང༌། ཁྱད་པར་བྱང་སེམས་ཀྱི་སེམས་བསྐྱེད། ཟབ་མོ་སྔགས་ཀྱི་དམ་ཚིག་
སྦྱིན་པའོ། །དང་པོ་ལ་ལྔ། སོ་སོར་ཐར་པ་རིགས་བདུན་གྱི་སྡོམ་པའི་ཁྱད་པར་
བསྙེན་པ་རྫོགས་མ་རྫོ་གས་དང་། དགེ་ཚུལ་གྱི་ཁྱད་པར། བསྙེན་པ་རྫོགས་པའི་
ཚུལ་བཅུ། སྡེ་པ་བཞི་ལས་གྱེས་པ་བཅོ་བརྒྱད། དེ་དག་རྒྱལ་བའི་ཕྲིན་ལས་ཡིན་
ཚུལ་ལོ། །དང་པོ་ལ་བཞི། དགེ་བསྙེན་ཕ་མ་དུས་མཚམས་ཀྱི་བསྙེན་གནས།
དགེ་ཚུལ་ཕ་མ། དགེ་སློང་ཕ་མའི་སྡོམ་པའོ། །དང་པོ་ནི། སོ་སོར་ཐར་པའི་སྡོམ་
པ་རིགས་བདུན་ཏེ། དགེ་བསྙེན་ཕ་མ། དགེ་ཚུལ་ཕ་མ། དགེ་སློང་ཕ་མ། བསྙེན་
གནས་དང་བདུན་ནོ། །མཛོད་དུ། སོ་སོར་ཐར་ཅེས་བྱ་རྣམ་བརྒྱད། །ཅེས་པར་
དགེ་སློབ་མ་དང་བརྒྱད་དུ་བཤད་དོ། །དེ་ལ། སྲོག་གཅོད་ནས་ཆང་གི་བར་ལྔ་ཇི་
སྲིད་འཚོའི་བར་དུ་སྤང་བ་ནི་དགེ་བསྙེན་གྱི་སྡོམ་པ་སྟེ། དེ་ཉིད་སྐྱེས་པའི་རྒྱུད་ལ་
ཡོད་པ་དགེ་བསྙེན་ཕ་དང་། བུད་མེད་ཀྱི་རྒྱུད་ལ་ཡོད་པ་དགེ་བསྙེན་མའི་སྡོམ་
པའོ། །དགེ་བསྙེན་གྱི་སྡོམ་པ་དེ་ཡང་ཡན་ལག་གསུམ་གྱིས་བསྡུས་ཏེ། གཞན་ལ་
གནོད་པའི་དངོས་པོ་སྤོང་བ་ཡང་དག་པར་བླངས་པའི་ཡན་ལག་དང་། ཡང་དག་
པར་བླང་པ་ལས་ཉམས་པ་ཕྱིས་བཅོས་པའི་ཡན་ལག་དང་། ཡང་དག་པར་བླངས་
པ་ལས་མི་ཉམས་པའི་ཡན་ལག་གོ །དེ་ལ་སྲོག་དང་ལོངས་སྤྱོད་ཆུང་མ་ལ་གནོད་
པ་སྤོང་བ་ནི་ཡན་ལག་དང་པོའོ། །རྫུན་དུ་སྨྲ་བ་སྤང་བ་ནི་ཡན་ལག་གཉིས་པའོ། །
4}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཆང་དང་བཅོས་པའི་ཆང་དང་བག་མེད་པའི་གནས་སྤོང་བ་ནི་ཡན་ལག་གསུམ་
པའོ། །གཉིས་པ་ནི། སྲོག་གཅོད་ནས་ཕྱི་དྲོའི་ཁ་ཟས་ཀྱི་བར་སྤང་བྱ་བརྒྱད་པོ་
ཉིན་ཞག་གཅིག་གི་བར་དུ་སྤོང་བ་ནི་བསྙེན་གནས་ཡིན་ལ། གཞན་རྣམས་གོ་སླ་
ཞིང་། ཁྲི་སྟན་ཆེན་པོ་ནི། གསེར་དངུལ་ལ་སོགས་རིན་པོ་ཆེ་ལས་བྱས་པའོ། །
མཐོན་པོ་ནི་ཁྲུ་གང་ལས་ལྷག་པའོ། །བསྙེན་གནས་ཀྱི་སྡོམ་པ་དེ་ཡང་ཡན་ལག་
ལྔ་ཡིས་བསྡུས་ཏེ། འདི་ལྟར། གཞན་ལ་གནོད་པ་སྤོང་བ་ཡང་དག་པར་ལེན་པའི་
ཡན་ལག་དང༌། བདག་དང་གཞན་ལ་གནོད་པ་སྤོང་བ་ཡང་དག་པར་ལེན་པའི་
ཡན་ལག་དང་། ཡང་དག་པར་བླངས་པ་ལས་ཉམས་པ་ཕྱིས་གསོ་བའི་ཡན་ལག་
དང་། ཡང་དག་པར་བླངས་པ་ལས་མི་ཉམས་པར་བྱ་བའི་ཕྱིར་དྲན་པ་ཉེ་བར་འཇོག་
པའི་ཡན་ལག་དང་། དྲན་པ་རྨོངས་པར་མི་འགྱུར་བའི་ཡན་ལག་གོ །དེ་ལ་གཞན་
གྱི་སྲོག་དང་ལོངས་སྤྱོད་ལ་གནོད་པ་སྤོང་བ་ནི་ཡན་ལག་དང་པོའོ། །མི་ཚངས་
པར་སྤྱོད་པ་སྤོང་བ་ནི་ཡན་ལག་གཉིས་པའོ། །དེ་སྤངས་པ་ནི་རང་གི་ཆུང་མ་མི་
བསྟེན་པས་བདག་ལ་གནོད་པར་མི་འགྱུར་ཞིང་། གཞན་གྱི་ཆུང་མ་མི་བསྟེན་པས་
གཞན་ལ་གནོད་པར་མི་འགྱུར་བའི་ཕྱིར་རོ། །རྫུན་དུ་སྨྲ་བ་སྤོང་བ་ནི་ཡན་ལག་
གསུམ་པ་ཡིན་ནོ། །ཆང་དང་བཅོས་པའི་ཆང་དང་སྦྱར་བའི་ཆང་དང་བག་མེད་པའི་
གནས་སྤོང་བ་མ་གཏོགས་པ་དེ་ལས་གཞན་པའི་གནས་གསུམ་པོ་སྤོང་བ་ནི་ཡན་
ལག་བཞི་པ་ཡིན་ནོ། །ཅིའི་ཕྱིར་ཞེ་ན། འདི་ལྟར། དེ་དུས་རྟག་ཏུ་གར་དང་གླུ་དང་།
རོལ་མོའི་སྒྲ་དང་སྤོས་དང་མེ་ཏོག་གི་ཕྲེང་བ་དང༌། ཁྲི་སྟན་མཐོན་པོ་དང༌། ཁྲི་
Y.| }



ལུང་ཀུན་ལས་བཏུས་པ། །
སྟན་ཆེན་པོ་དང༌། དུས་མ་ཡིན་པའི་ཟས་ལ་བརྟེན་པ་དག་གིས་བདག་ཉིད་དབེན་
པར་ཡུད་ཙམ་ཡུད་ཙམ་ལ་མཐོང་བ་ན། བདག་ནི་གསོ་སྦྱོང་གིས་གསོ་སྦྱོང་བྱས་
པ་ཡིན་ནོ་སྙམ་དུ་དུས་རྟག་ཏུ་དྲན་པ་ཉེ་བར་གནས་པར་འགྱུར་བའི་ཕྱིར་རོ། །
ཆང་ལ་སོགས་པ་སྤོང་བ་ནི་ཡན་ལག་ལྔ་པ་ཡིན་ཏེ། འདི་ལྟར་བདག་ནི་དྲན་པ་ཉེ་
བར་གནས་པ་ཡིན་ནོ་སྙམ་དུ་སེམས་ཀྱང་། ཡན་ལག་དེས་ནི་ཆང་གིས་མྱོས་པས་
མྱོས་ཤིང་རྨོངས་ཏེ་དབང་མེད་པར་འཇུག་པའི་ཕྱིར་རོ། །གསུམ་པ་ནི། བསྙེན་
གནས་ཀྱི་ཡན་ལག་བརྒྱད་ལ། གར་སོགས་ཕྲེང་སོགས་སྤོང་བ་ཡན་ལག་གཉིས་
སུ་བྱས་ཤིང་གསེར་དངུལ་ལེན་པ་སྤོང་བ་བསྣན་པས། སྤང་བྱ་བཅུ་ཇི་སྲིད་འཚོའི་
བར་དུ་སྤོང་བ་དགེ་ཚུལ་ཕ་མའི་སྡོམ་པ་ཡིན་ནོ། །ཅིའི་ཕྱིར་བསྙེན་གནས་པའི་
སྡོམ་པ་ལས་དགེ་ཚུལ་གྱི་སྡོམ་པ་ལ་གསེར་དངུལ་ལེན་པ་སྤོང་བར་མཛད་ཅེ་ན།
དགེ་ཚུལ་ནི་རབ་ཏུ་བྱུང་བའི་ཕྱོགས་ལ་གནས་པས་རབ་ཏུ་བྱུང་བ་ལ་ནི་གནས་
གཉིས་མི་མཛེས་ཤིང་། ཚུལ་དང་མི་མཐུན་པ་ཡིན་ཏེ། འདི་ལྟར་འདོད་པ་བསོད་
ཉམས་ཀྱི་མཐར་ལྟུང་བ་རྩེད་མོའི་དགའ་བ་དང༌། ཆ་སྒེག་ཇི་ལྟར་འདོད་པ་བཞིན་
དུ་སྤྱོད་པ་ལ་བརྩོན་པ་དང༌། སོག་འཇོག་གི་ལོངས་སྤྱོད་པའོ། །དེ་ལ་ཚུལ་མི་
མཐུན་པའི་གནས་དང་པོ་སྤང་བའི་ཕྱིར་དུ་གླུ་གར་དང་རོལ་མོའི་སྒྲ་ལ་སོགས་པ་
ནས་དུས་མ་ཡིན་པའི་ཁ་ཟས་ཀྱི་བར་དུ་སྤོང་བ་བཅས་ལ། གནས་གཉིས་པ་སྤང་
བའི་ཕྱིར་དུ་གསེར་དངུལ་ལེན་པ་སྤོང་བ་བཅས་ཏེ། གསེར་དངུལ་ནི་སོག་འཇོག་
ཐམས་ཅད་ཀྱི་རྩ་བ་དང་གཙོ་བོ་ཡིན་པའི་ཕྱིར་རོ། ཁྱིམ་པའི་ཕྱོགས་ལ་ནི་སོག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
འཇོག་དེ་ཙམ་དུ་ཉེས་པ་མི་ཆེ་ཞིང་། ཚུལ་དང་མི་མཐུན་པ་ཡང་མེད་པས། དེའི་
ཕྱིར་བསྙེན་གནས་ཀྱི་ཡན་ལག་ཏུ་གསེར་དངུལ་ལེན་པ་སྤོང་བ་མ་བཅས་སོ། །
ཅིའི་ཕྱིར་གླུ་གར་རོལ་མོའི་སྒྲ་སྤོས་མེ་ཏོག་གི་ཕྲེང་བ་བྱུག་པ་རྣམས་བསྙེན་གནས་
ལ་ཡན་ལག་གཅིག་ཏུ་བཅས་ལ། དགེ་ཚུལ་ལ་ཡན་ལག་གཉིས་སུ་བཅས་ཅེ་ན།
ཁྱིམ་པ་ལ་ཅི་ནས་ ཀྱང་ དེ་ ལ་འགལ་ན་ཉེས་པ་གཅིག་བཤགས་ པར་ ཟད་ ཀྱི།
གཉིས་མི་དགོས་པར་བྱ་བའི་ཕྱིར་ཡང་བར་མཛད་ནས་བསླབ་པ་གཅིག་ཏུ་བསྡུས་ལ།
རབ་ཏུ་བྱུང་བའི་ཚུལ་དང་མི་མཐུན་པས་དེ་དང་འགལ་ན་ཉེས་པ་གཉིས་བཤགས་
དགོས་ཤིང་། གཅིག་མ་ཡིན་པར་བྱ་བའི་ཕྱིར་ལྕི་བར་མཛད་ནས་ཡན་ལག་གཉིས་
སུ་བཅས་སོ། །དགེ་སློབ་མའི་སྡོམ་པ་ནི། བུད་མེད་ཉོན་མོངས་པ་མང་བས་རིམ་
གྱིས་དགེ་སློང་མ་བྱ་བའི་ཆེད་དུ། དགེ་ཚུལ་མའི་སྤང་བྱའི་སྟེང་དུ། གཅིག་པུ་ལམ་
དུ་མི་འགྲོ་ཞིང་། །ཆུ་བོའི་ཕ་རོལ་རྐྱལ་མི་བྱ། །སྐྱེས་པ་ལ་ཡང་རེག་པ་དང་། །དེ་
དང་ལྷན་ཅིག་འདུག་མི་བྱ། ཁ་ན་མ་ཐོ་མི་བཅབ་ཅིང་། །བསྙེན་དུ་འགྱུར་བར་མི་
བྱ་སྟེ། །འདི་རྣམས་དགེ་སློབ་མ་རྣམས་ཀྱི། །ཆོས་དྲུག་ཞེས་ནི་རབ་ཏུ་བརྗོད། །
ས་ལེ་སྦྲམ་ནི་ལེན་པ་དང་། །གསང་བའི་གནས་ཀྱི་སྤུ་འབྲེག་དང་། །ས་རྣམས་རྐོ་
བར་བྱེད་པ་དང་། །རྩ་སྔོན་ལ་སོགས་བཅད་མི་བྱ། །བྱིན་ལེན་མ་བྱས་ཟ་བ་དང༌། །
སོག་འཇོག་བྱས་པ་ཟ་བ་ལས། །རབ་བཟློག་ཅེས་བྱ་དེ་བཞིན་གཞན། །རྗེས་
མཐུན་ཆོས་ནི་དྲུག་ཏུ་བརྗོད། །ཞེས་མེ་ཏོག་ཕྲེང་རྒྱུད་དུ་བཤད་པ་ལྟར། རྩ་བའི་
ཆོས་དྲུག་དང་རྗེས་མཐུན་གྱི་ཆོས་དྲུག་ལ་སློབ་བོ། །བཞི་པ་དགེ་སློང་གི་སྡོམ་པ་ནི།



ལུང་ཀུན་ལས་བཏུས་པ།།
ཕམ་པ་བཞི། ལྷག་མ་བཅུ་གསུམ། སྤང་ལྟུང་སུམ་ཅུ། ལྟུང་བྱེད་འབའ་ཞིག་པ་
དགུ་བཅུ། སོ་སོར་བཤགས་པ་བཞི། ཉེས་བྱས་བརྒྱ་རྩ་བཅུ་གཉིས་ཏེ། སྤང་བྱ་
ཉིས་བརྒྱ་ལྔ་བཅུ་རྩ་གསུམ་སྤོང་བའོ། །དགེ་སློང་མའི་སྡོམ་པ་ནི། ལྟུང་བ་སྡེ་ལྔ་
ལ་སུམ་བརྒྱ་དྲུག་ཅུ་རྩ་བཞིར་ཕྱེ་བ་རྣམས་སྤོང་བ་བུད་མེད་ཀྱི་རྟེན་ལ་སྐྱེ་བའོ། །
དགེ་སློང་གི་སྡོམ་པ་ནི་ཡན་ལག་བཞི་དང་ལྡན་པ་ཡིན་ཏེ། འདི་ལྟར་བསྙེན་པ་
རྫོགས་པའི་ཡན་ལག་དང་། དེ་དང་མཐུན་པ་ཆོས་ཀྱི་བསླབ་པའི་གཞི་ཡང་དག་
པར་བླངས་པའི་ཡང་དག་དང་། གཞན་གྱི་སེམས་རྗེས་སུ་སྲུང་བའི་ཡན་ལག་དང་། །
བསླབ་པའི་ཚོགས་ཡང་དག་པར་བླངས་པ་རྗེས་སུ་སྲུང་བའི་ཡན་ལག་གོ །དེ་ལ་
གསོལ་བ་དང་གཞིའི་ལས་བྱ་བ་དང་། ཇི་ལྟར་བསླབ་པའི་གཞི་ཆེ་ལོངས་པ་ནི་
ཡན་ལག་དང་པོ་ཡིན་ནོ། །དེའི་འོག་ཏུ་སོ་སོར་ཐར་པའི་འདུལ་བ་ལ་དགེ་སློང་
གི་ཚུལ་ཁྲིམས་ཀྱི་རྗེས་སུ་མཐུན་པ་དང་། དེ་དང་ལྡན་པའི་བསླབ་པའི་གཞི་ཐམས་
ཅད་ལ་བསྡམས་ཤིང་སྤྱོད་པ་ནི་ཡན་ལག་གཉིས་པ་ཡིན་ནོ། །ཡན་ལག་དེ་གཉིས་
དང་ལྡན་པའི་ཆོ་ག་དང༌། སྤྱོད་ཡུལ་ཕུན་སུམ་ཚོགས་པ་ནི་གསུམ་པ་ཡིན་ནོ། །
དེ་ལ་ཁ་ན་མ་ཐོ་བ་ཕྲ་རབ་ཙམ་ལ་ཡང་འཇིགས་པར་ལྟ་བ་དང༌། ཉེས་པ་མི་འབྱུང་
བར་བྱ་བ་དང༌། ཉེས་པ་བྱུང་བ་ལ་བསླང་པའི་ཕྱིར། བསླབ་པའི་གཞི་ཡང་དག་
པར་བླངས་པ་སྟེ། སློབ་པ་ནི་ཡན་ལག་བཞི་པ་ཡིན་ནོ། །གཉིས་པ་ཕམ་པ་མ་བྱུང་
བ་བསྙེན་པ་རྫོ་ག་པའི་དགེ་སློང་དང༌། ཕམ་པ་འཆབ་མེད་བྱུང་ནས་བསླབ་པ་སྦྱིན་
ནས་བསྙེན་པར་མ་རྫོགས་པའི་དགེ་སློང་ཞེས་བྱ་སྟེ། དེ་དང་ལྷན་ཅིག་ནུབ་གསུམ་
215



རབང
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལྷག་པ་ཉལ་ན། དགེ་སློང་རང་བཞིན་དུ་གནས་པ་ལ་བསྙེན་པ་མ་རྫོགས་པ་དང་
ལྷན་ཅིག་ཉལ་བའི་ལྟུང་བ་སྐྱེད་པ་སོགས། བསྙེན་པ་མ་རྫོགས་པའི་བྱ་བ་འགའ་
ཞིག་བྱེད་པའི་ཕྱིར་རོ། །དེ་ལ་སོ་སོར་ཐར་པ་རིགས་བརྒྱད་པོ་དེ་དག་གི་དང་པོ་
གསུམ་ནི་ཁྱིམ་པའི་སྡོམ་པ་ཡིན་ལ། ཕྱི་མ་རྣམས་ནི་རབ་ཏུ་བྱུང་བའི་སྡོམ་པ་ཡིན་
ཞིང་། བྱེ་བྲག་ཏུ་སྨྲ་བ་དེ་ཐམས་ཅད་ཀྱང་གཞན་ཁོ་ན་ལས་ལེན་པར་འདོད་ལ།
འཕགས་པ་ཐོགས་མེད་ཀྱིས་བསྡུ་བར། ཁྱིམ་པའི་སྡོམ་པ་གསུམ་ནི་གཞན་ལས་
ཀྱང་ལེན་ལ་རང་གིས་ཀྱང་བླང་དུ་རུང་ཞིང་། རབ་ཏུ་བྱུང་བའི་སྡོམ་པ་ནི་གཞན་
ཁོ་ན་ལས་ལེན་གྱི་རང་གིས་མ་ཡིན་ཏེ། གལ་ཏེ་དེ་དག་རང་ཉིད་ཀྱིས་བླང་དུ་རུང་ན།
གང་དག་རབ་ཏུ་བྱུང་བར་མི་འོས་པ་དག་ཀྱང་། རང་ཉིད་ལ་རག་ལས་པའི་རབ་
ཏུ་བྱུང་བར་འགྱུར་ཞིང་དེ་དག་གི་བསྟན་པ་མི་བརྟན་ཞིང་། དམ་པའི་ཆོས་འདུལ་
བ་ཡང་མེད་པར་འགྱུར་བའི་ཕྱིར་ཞེས་བཤད་དོ། །གསུམ་པ་ནི། ལུང་བཞིས་
བསྙེན་པ་རྫོ་གས་པའི་ཚུལ་བཅུ་བཤད་དེ། རང་བྱུང་གི་བསྙེན་པར་རྫོགས་པ་སངས་
རྒྱས་དང་། མཁན་སློབ་མེད་པར་བསྙེན་པ་རྫོགས་པ་རང་སངས་རྒྱས་དང་། མཐོང་
ལམ་སྐྱེས་ཏེ་ངེས་པ་ལ་འཇུག་པས་བསྙེན་པར་རྫོགས་པ་ཀོའུ་ཌི་ནྱ་ལ་སོགས་པ་
ལྔ་སྡེ་བཟང་པོ་དང་། བདེ་བར་གཤེགས་པས་ཚུར་ཤོག་བཀའ་བསྩལ་པས་སྐྱ་བྱི་
སྣམ་སྦྱར་གྱོན་པའི་ལུས་ལྡན་ཞིང་། མདོ་ལས། དབང་པོ་རབ་ཞིར་གནས་གྱུར་ཏེ། །
བདེ་གཤེགས་དགོངས་པ་ལུང་བཟང་གནས་པར་འགྱུར། །ཞེས་པ་ལྟར། ཚུར་
ཤོག་གིས་བསྙེན་པ་རྫོགས་པ་གྲགས་པ་ལ་སོགས་པ་སྲིད་པ་ཐ་མ་པ་དང་། འོད་
2f6



ལུང་ཀན་རཱ་ས་བཏས་པ་།
སྲུང་ཆེན་པོ་མཐུ་ཆེ་བས་ལྷ་གང་ལ་ཕྱག་བྱས་པ་དེ་འགས་པ་ལ། སྟོན་པ་ལ་ཕྱག་
འཚལ་བས་མ་འགས་པ་མཐོང་ནས་འདི་ཉིད་བདག་གི་སྟོན་པར་བཟུང་སྙམ་ཏེ།
དེ་བཞིན་གཤེགས་པ་ནི་བདག་གི་སྟོན་པའོ། །བདག་ནི་དེ་བཞིན་གཤེགས་པའི་
སློབ་མའོ། །ཞེས་སོ། །སྟོན་པར་ཁས་བླངས་པས་བསྙེན་པར་རྫོགས་པ་འོད་སྲུང་
ཆེན་པོ་དང་། དེ་བཞིན་གཤེགས་པས་དྲིས་པ་ལ་ཚུལ་བཞིན་ལན་བཏབ་པས་མཉེས་
ཏེ་བསྙེན་པར་རྫོགས་པ་ལེགས་སྦྱིན་དང་། གཉིས་ཀའི་དགེ་འདུན་ལ་བསྙེན་པར་
རྫོགས་པར་བྱ་བ་དང༌། གཉིས་ཀའི་དགེ་འདུན་ལ་གསོ་སྦྱོང་བྱ་བ་དང་། གཉིས་
ཀའི་དགེ་འདུན་ལ་གནས་གསུམ་གྱི་དགག་དབྱེ་བྱ་བ་དང༌། ཟླ་བ་ཕྱེད་ཕྱེད་ཅིང་
དགེ་སློང་གི་དགེ་འདུན་ལ་གདམས་པ་དང་། རྗེས་སུ་གདམས་པ་ནོད་པ་དང་།
དགེ་སློང་མས་དགེ་སློང་ལ་ཇི་ལྟར་ཡང་སྤྱོ་བར་མི་བྱ་བ་དང། དགེ་སློང་མ་བསྙེན་
པར་རྫོགས་ནས་ལོ་བརྒྱ་ལོན་པས་ཀྱང་། དགེ་སློང་གསར་བུ་ལ་ཕྱག་བྱ་བ་སྟེ།
ལྕི་བའི་ཆོས་བརྒྱད་ཁས་བླངས་པས་བསྙེན་པར་རྫོགས་པ་སྐྱེ་རྒུའི་བདག་མོ་དང༌།
ཆོས་སྦྱིན་མ་ཁྱིམ་ནས་བྱུང་བའི་སྐལ་བ་མེད་ཅིང་། རབ་ཏུ་བྱུང་བར་བཅོམ་ལྡན་
འདས་ལ་གསོལ་བ་བཏབ་པ་ན། དེ་རབ་ཏུ་བྱུང་བའི་སྐལ་བ་དང་ལྡན་པར་མཁྱེན་
ནས་བཅོམ་ལྡན་འདས་ཀྱི་བཀའ་གནང་ནས་རབ་བྱུང་བསྙེན་རྫོགས་ཀྱི་ཆོ་ག་
འཕྲིན་དུ་བསྐུར་ཏེ། ཕོ་ཉས་བསྙེན་པར་རྫོགས་པ་ཆོས་སྦྱིན་མ་དང༌། ཤར་དུ་ལི་
ཁ་ར་ཤིང་འཕེལ། ལྷོར་ཆུ་ཀླུང་འདམ་བུ་ཅན། ནུབ་ཏུ་བྲམ་ཟེའི་གྲོང་ཀ་བ་དང་ཉེ་
བའི་ཀ་བ། བྱང་དུ་ཨུ་ཤི་རིའི་རི་སྟེ། དེ་དག་གི་ནང་ནི་ཡུལ་དབུས་དང་། ཕྱི་རོལ་
-17



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ནི་མཐའ་ཁོབ་ཡིན་པས། མཐའ་ཁོབ་ཏུ་ནི་དགེ་སློང་གཞན་མེད་ན་འདུལ་བ་འཛིན་
པ་དང་ལྔའི་ཚོགས་ཀྱིས་བསྙེན་པར་རྡོ་གས་པར་རུང་ལ། ཡུལ་དབུས་སུ་མེད་ན་
བཅུའི་ཚོགས་ཀྱིས་བསྙེན་པར་རྫོགས་སུ་རུང་ངོ་། །བཟང་སྡེའི་ཚོགས་དྲུག་ཅུ་ནི་
སྐྱབས་སུ་འགྲོ་བ་ལན་གསུམ་བཟླས་པས་བསྙེན་པར་རྫོ་གས་པའོ། །བཞི་པ་ལ་ལྔ།
རྩ་བའི་སྡེ་པ་བཞི་ངོས་བཟུང་བ། མང་པོས་བཀུར་བ་ལ་གསུམ། གནས་བརྟན་པ་
ལ་གསུམ། ཕལ་ཆེན་པ་ལ་ལྔ། ཡོད་སྨྲ་བ་ལ་བདུན་དུ་གྱེས་ཚུལ་ལོ། །མང་པོས་
བཀུར་བ་ཞེས་སོགས་ཏེ། སྡེ་པ་བཞི་ལ་སྡོམ་པ་གཏོང་ཐོབ་དང༌། འདུལ་བ་མི་
འདྲ་བ་སོ་སོ་ཡོད་ཅེས་ཆོས་རྗེ་ས་པཎ་གསུངས་ཀྱང་། དེ་དག་གིས་སྡོམ་པ་གཏོང་
ཐོབ་ཀྱི་ཁྱད་པར་རྒྱ་གཞུང་ཁུངས་མ་ནས་བཤད་པ་མ་མཐོང་བས་ཤེས་དཀའ་
བར་སྣང་། གཉིས་པ་ནི། ཆོས་མཆོག་པ་དང་ཞེས་སོགས་སོ། །གསུམ་པ་ནི།
རྒྱལ་བྱེད་ཚལ་གནས་ཞེས་སོགས་སོ། །བཞི་པ་ནི། ཤར་རི་ཞེས་སོགས་སོ། །ལྔ་
པ་ནི་འོད་སྲུང་སོགས་སོ། །གཞུང་དུ་བྱས་པའི་རྩ་བའི་སྡེ་པ་བཞི་པོའི་གྱེས་ཚུལ་
འདི་དག་བཙུན་པ་དབྱིག་བཤེས་དང༌། དུལ་བ་ལྷའི་སྡེ་པ་ཐ་དད་ཀླག་པའི་འཁོར་
ལོ་ནས་འབྱུང་བ་ལྟར་བཤད་པར་སྣང་། རྟོག་གེ་འབར་བར་ལུགས་གསུམ་འབྱུང་སྟེ།
དང་པོ་ནི། སངས་རྒྱས་བཅོམ་ལྡན་འདས་ཡོངས་སུ་མྱ་ངན་ལས་འདས་ནས་ལོ་
བརྒྱ་དང་བཅུ་དྲུག་ལོན་པ་ན། གྲོང་ཁྱེར་མེ་ཏོག་གི་རྒྱལ་པོ་ཞེས་བྱ་བར། རྒྱལ་པོ་
དྷརྨ་ཨ་ཤོ་ཀ་ཞེས་བྱ་བས་རྒྱལ་སྲིད་བྱེད་པའི་ཚེ། རྩོད་པའི་ཆོས་འགའ་ཞིག་བྱུང་
བའི་དབང་གིས་དགེ་འདུན་གྱི་དབྱེན་ཆེན་པོར་གྱུར་ཏོ། །དེས་རེ་ཤིག་སྡེ་གཉིས་
2
}



ལུང་ཀུན་ལས་བཏུས་པ།
སུ་ཆད་ནས་གནས་ཏེ། དགེ་འདུན་ཕལ་ཆེན་པ་དང་། གནས་བརྟན་པའོ། །དེ་ལ་
དགེ་འདུན་ཕལ་ཆེན་པའི་སྡེ་པ་ཡང་རིམ་གྱིས་བྱེ་བར་གྱུར་པ་ན། རྣམ་པ་བརྒྱད་
དུ་གནས་ཏེ། འདི་ལྟ་སྟེ། དགེ་འདུན་ཕལ་ཆེར་པའི་སྡེ་པ་དང་ཐ་སྙད་གཅིག་པ་
དང་། འཇིག་རྟེན་ལས་འདས་པར་སྨྲ་བ་དང་། མང་དུ་ཐོས་པ་དང༌། རྟག་པར་སྨྲ་
བ་དང༌། མཆོད་རྟེན་པ་དང་། ཤར་གྱི་རི་བོ་པ་དང་། ནུབ་ཀྱི་རི་བོ་པ་རྣམས་སོ།
།གནས་བརྟན་པ་ཡང་རིམ་གྱིས་བྱེ་བར་གྱུར་ནས་རྣམ་པ་བཅུར་གནས་ཏེ། འདི་
ལྟ་སྟེ། གནས་བརྟན་པ་དང་། ཐམས་ཅད་ཡོད་པར་སྨྲ་བ་དང་། གནས་མའི་བུ་པ་
དང༌། ཆོས་མཆོག་པ་དང༌། བཟང་པོའི་ལམ་པ་དང༌། ཀུན་གྱིས་བཀུར་བ་དང༌།
མང་སྟོན་པ་དང་། ཆོས་སྦས་པ་དང་། ཆར་བཟང་འབེབ་པ་དང༌། བླ་མ་པ་ཞེས་བྱ་
བ་རྣམས་སོ། །དེ་ལ་གནས་བརྟན་པའི་མིང་གཉིས་པ་ནི། གངས་རི་པ་ཞེས་ཀྱང་
བྱའོ། །ཡོད་སྨྲ་བའི་མིང་གཞན་ཡང་རྣམ་པར་ཕྱེ་སྟེ་སྨྲ་བ་དང༌། རྒྱུར་སྨྲ་བ་དང་།
ཁ་ཅིག་མུ་རྒྱུས་ཏ་ཀ་པ་ཞེས་ཀྱང་ཟེར་རོ། །ཀུན་གྱི་བཀུར་བའི་མིང་གཞན་ནི།
ཨ་སན་ཏ་ཀ་ལ་དང༌། ཀུ་རུ་ཀུ་ལ་བ་ཞེས་ཀྱང་ཟེར་རོ། །ཆར་བཟང་འབེབས་
པའི་མིང་གཉིས་པ་འོད་སྲུང་པ་ཞེས་ཀྱང་ཟེར་རོ། །བླ་མ་པ་ལ་ཡང༌། ཁ་ཅིག་
འཕོ་བར་སྨྲ་བ་ཞེས་ཀྱང་ཟེར་རོ། །ལུགས་གཉིས་པ་ནི་དབྱེ་བའི་དུས་དང་། གནས་
དང༌། རྒྱུ་མཚན་སྔ་མ་དང་འདྲ་བ་ལ། རྩ་བའི་དབྱེ་བ་རྣམ་པ་གསུམ་སྟེ། འདི་ལྟར།
གནས་བརྟན་པ་དང༌། དགེ་འདུན་ཕལ་ཆེན་པ་དང་། རྣམ་པར་ཕྱེ་སྟེ་སྨྲ་བའོ། །
གནས་བརྟན་པ་ལ་གཉིས་ཏེ། ཐམས་ཅད་ཡོད་པར་སྨྲ་བ་དང་། གནས་མའི་སྡེ་
J༤}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
པའོ། །ཡོད་སྨྲ་བ་ཡང་གཉིས་ཏེ། དེ་ཉིད་དང་མདོ་སྡེ་སྨྲ་བའོ། །གནས་མའི་བུ་པ་
ཡང་བཞི་སྟེ། མང་པོས་བཀུར་བ་དང་། ཆོས་མཆོག་པ་དང་། བཟང་པོའི་ལམ་པ་
དང༌། གྲོང་ཁྱེར་དྲུག་པ་རྣམས་སོ། །དེ་ལྟར་གནས་བརྟན་པ་ནི་དྲུག་ཏུ་གནས་སོ། །
དགེ་འདུན་པལ་ཆེན་པ་ཡང་རྣམ་པ་བརྒྱད་དེ། འདི་ལྟར། དེ་ཉིད་དང༌། ཤར་གྱི་
རི་བོ་པ་དང་། ནུབ་ཀྱི་རི་བོ་པ་དང་། རྒྱལ་པོའི་རི་པ་དང་། གངས་རི་པ་དང༌།
དོན་གྲུབ་པ་དང༌། མཆོད་རྟེན་པ་དང་། བ་ལང་གནས་པ་ཞེས་བྱ་བ་རྣམས་སོ། །
རྣམ་པར་ཕྱེ་སྟེ་སྨྲ་བ་ཡང་བཞི་སྟེ། ས་སྟོན་པ་དང་། འོད་སྲུང་པ་དང་། ཆོས་སྔས་
པ་དང༌། གོས་དམར་བ་ཞེས་བྱ་བ་རྣམས་སོ། །ལུགས་གསུམ་པ་ནི། བཅོམ་ལྡན་
འདས་མྱ་ངན་ལས་འདས་ནས་ལོ་བརྒྱ་དང་སུམ་ཅུ་རྩ་བདུན་ལོན་པ་ན། རྒྱལ་པོ་
དགའ་བོ་དང༌། པད་མ་ཆེན་པོ་བྱ་བས། གྲོང་ཁྱེར་པ་ཏ་ལ་པུ་ཏྲའི་ནང་དུ་སྡུད་
པར་བྱེད་པ་ལ་སོགས་པ་འཕགས་པ་ཕལ་ཆེ་བ་ནི་ཡང་སྲིད་ལེན་པ་མེད་པར་
བསིལ་བའི་དངོས་པོ་ཐོབ་པར་གྱུར་པ་ན། འཕགས་པ་འོད་སྲུང་ཆེན་པོ་དང་། འཕགས་
པ་སྤུ་ཆེན་པོ་དང་། གཏོང་བ་ཆེན་པོ་དང་། བླ་མ་པ་དང༌། ར་བ་ཏ་ལ་སོགས་པ་
སོ་སོ་ཡང་དག་པར་རིག་པ་ཐོབ་པའི་དགྲ་བཅོམ་པའི་དགེ་འདུན་དེ་ལྟར་བཞུགས་
པ་ན། བདུད་སྡིག་ཅན་བཟང་པོ་ཐམས་ཅད་ཀྱིས་མི་ཐུབ་པའི་ཕྱོགས་སུ་གྱུར་པ་
དགེ་སློང་གི་ཆ་བྱད་འཛིན་པས་རྫུ་འཕྲུལ་སྣ་ཚོགས་བསྟན་ཏེ། གཞི་ལྔས་དགེ་
འདུན་གྱི་དབྱེན་ཆེན་པོ་བསྐྱེད་དེ། གནས་བརྟན་ཀླུ་ཞེས་པ་དང་། ཡིད་བརྟན་པ་
ཞེས་བྱ་བའི་མང་དུ་ཐོས་པ་དག་གིས་གཞི་ལྔ་བསྔགས་པར་བྱེད་དོ། །གཞི་ལྔ་ནི།
25{ )



ལུང་ཀུན་ལས་བཏུས་པ།།
རྗེས་སུ་སྟོན་པར་བྱེད་ཅིང་དེས་གཞན་ལ་ལན་བཏབ་པ་དང༌། མི་ཤེས་པ་དང༌།
ཡིད་གཉིས་དང༌། ཡོངས་སུ་བརྟག་པ་དང༌། བདག་ཉིད་གསོད་པར་བྱེད་པ་ནི་
ལམ་ཡིན་ཏེ། འདི་ནི་སངས་རྒྱས་ཀྱི་བསྟན་པ་ཡིན་ནོ། །ཞེས་ཟེར་རོ། །དེ་ནས་
དགེ་འདུན་སྡེ་གཉིས་སུ་ཆད་ནས་གནས་ཏེ། གནས་བརྟན་པ་དང༌། ཕལ་ཆེན་སྡེ་
པའོ། །དེ་ལྟར་ལོ་དྲུག་ཅུ་རྩ་གསུམ་བར་དུ་དགེ་འདུན་བྱེ་ནས་འཁྲུག་ལོང་གི་
གནས་སོ། །དེ་ནས་སྟོན་པ་མྱ་ངན་ལས་འདས་ནས་ལོ་བརྒྱ་ཕྲག་གཉིས་འདས་པ་ན།
གནས་བརྟན་གནས་མའི་བུས་བསྟན་པ་ཡང་དག་པར་བསྡུས་སོ། །དེས་ཡང་དག་
པར་བསྡུས་པའི་རྗེས་ལ། དགེ་འདུན་ཕལ་ཆེན་པ་ནི། རྣམ་པ་དྲུག་ཏུ་གྱེས་ལ། །
གནས་བརྟན་པ་ནི་རྣམ་པ་བཅུ་གཉིས་སུ་གྱེས་ཏེ་གནས་པར་བཤད་དོ། །སློབ་
དཔོན་ཤཱཀྱ་འོད་ནི། གཞི་ཐམས་ཅད་ཡོད་པར་སྨྲ་བ་ཉིད་ལས་གཞན་བཅུ་བདུན་
གྱེས་པར་བཞེད་དོ། །རྒྱའི་མཁན་པོས་དགོངས་འགྲེལ་གྱི་འགྲེལ་པར། ཐམས་
ཅད་ཡོད་པར་སྨྲ་བ་དང་། ཕལ་ཆེན་པ་གཉིས་ལ་རེ་རེ་ཞིང་བཅུ་བཅུ་གྱེས་པར་སྡེ་
པ་ཉི་ཤུར་བཤད་དོ། །ལྔ་པ་ནི། སངས་རྒྱས་ཉན་ཐོས་ཚུལ་བཟུང་ནས། །འགྲོ་
བའི་དོན་ཆེན་མཛད་པར་འགྱུར། །ཅེས་སོ། །
སྡེ་པ་བཅོ་བརྒྱད་སངས་རྒྱས་ཀྱི་སྤྲུལ་པར་འདོད་པར་སྣང་སྟེ། ལོ་ཚོད་
ཙམ་དུ་ཟད་ཀྱི་ཤེས་བྱེད་ཀྱི་ལུང་རིགས་ཅི་ཡང་མེད་དེ། སྡེ་པའི་གྲུབ་མཐའ་འཛིན་
པ་ཐམས་ཅད་དངོས་པོར་སྨྲ་བའི་སོ་སྐྱེ་ཡིན་པའི་ཕྱིར་རོ། ཁྱད་པར་སེམས་བསྐྱེད་
སྦྱིན་པ་ལ་བཞི། སྡོམ་གསུམ་མཚུངས་ལྡན་གྱི་ཁྱད་པར་འཕགས་ཚུལ། སེམས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
བསྐྱེད་ཀྱི་རྩ་བ་ཀུན་སློང་སྙིང་རྗེ་ངོས་བཟུང་བ། བསླབ་བྱ་ཕར་ཕྱིན་དྲུག་ཉམས་
སུ་བླང་བ། ཕྱི་ནང་གི་ཆོས་ལ་བདེན་ཞེན་སྤང་བའོ། །དང་པོ། བྱང་ཆུབ་ཀྱི་སེམས་
དང་མཚུངས་པར་ལྡན་པའི་སོ་ཐར་ལ་སོགས་པའི་སྡོམ་པ་ཀུན་ནི་སྲིད་ཞིའི་མཐའ་
ལ་ རབ་ཏུ་མི་གནས་ པའི་མྱང་འདས་ཐོབ་ པའི་ རྒྱུ་ཐུན་མོང་མ་ ཡིན་ པ་ཡིན་ཏེ།
ཐེག་ཆེན་སེམས་བསྐྱེད་ཀྱིས་ཟིན་ པའི་ དགེ་བ་ ཀུན་མི་གནས་པའི་མྱང་འདས་
ཐོབ་པའི་ཕྱིར་དུ་སྒྲུབ་པའི་ཕྱིར་རོ། །གཉིས་པ་ནི། དེའི་རྩ་བ་སྙིང་རྗེར་འདོད། །
རྟག་ཏུ་སེམས་ཅན་ཕན་པར་སེམས། །ཞེས་པ་ལྟར། ཐེག་ཆེན་སེམས་བསྐྱེད་ཀྱི་
རྩ་བ་སྙིང་རྗེ་ཆེན་པོ་ཡིན་ཏེ། འགྲོ་བ་མགོན་མེད་པ་སྡུག་བསྔལ་རྒྱ་མཚོར་བྱིང་བ་
མཐོང་ནས། དེ་དག་བསྒྲལ་བའི་དོན་དུ་བྱང་ཆུབ་འཐོབ་འདོད་ཀྱི་བློ་སྐྱེ་བའི་ཕྱིར་
རོ༑ གསུམ་པ་ནི། ཐེག་ཆེན་སེམས་བསྐྱེད་དེའི་བསླབ་བྱ་ཕར་ཕྱིན་དྲུག་ཡིན་ཏེ།
ཕྱིན་དྲུག་གིས་ཚོགས་གཉིས་བསྡུས་པའི་ཕྱིར་དང་། ཚོགས་གཉིས་ཀྱིས་བྱང་སེམས་
ཀྱི་ལམ་ཐམས་ཅད་བསྡུས་པའི་ཕྱིར་རོ། །བཞི་པ་ནི། བྱང་སེམས་ཕྱིན་དྲུག་ལ་
སྤྱོད་པ་ན་ནང་ཕུང་པོ་ལ་བདག་དང་བདག་གིར་ལོངས་སྤྱོད་ཟས་གོས་སོགས་ལ་
བདག་གི་བ་དང་དངོས་པོར་མཚན་མར་འཛིན་པའི་འཛིན་པ་ཐམས་ཅད་ཡོངས་
སུ་དོར་དགོས་ཏེ། གཉིས་འཛིན་གྱིས་བཅིངས་པའི་དགེ་བས་བྱང་ཆུབ་མི་འཐོབ་
པའི་ཕྱིར་རོ། །
གསུམ་པ་ཟབ་ལམ་སྔགས་ཀྱི་དག་ཚིག་སྦྱིན་པ་ལ་བཞི་སྟེ། སྨིན་བྱེད་ཀྱི་
དབང་བསྐུར་སྦྱིན་པ། གྲོལ་བྱེད་ཀྱི་ལམ་ལ་བསླབ་ཚུལ། བློ་དམན་སྣོད་མིན་གྱི་



ལུང་ཀུན་ལས་བཏུས་པ།།
ཏེ
སྤྱོད་ཡུལ་མ་ཡིན་པ། དབང་རབ་སྐལ་ལྡན་གྱི་ཉམས་ལེན་དུ་བསྟན་པའོ། །དང་
པོ་ནི། འདུས་པ་ལ་སོགས་པ་རྒྱུད་སྡེ་རྣམ་དག་ནས་བྱུང་བའི་དཀྱིལ་འཁོར་དུ་
བུམ་པ་དང༌། གསང་བ་དང༌། ཤེས་རབ་ཡེ་ཤེས་དང་། ཚིག་དབང་བཞི་པ་སྟེ།
སྨིན་བྱེད་དབང་བཞིའི་ཆུའོ་རྡོ་རྗེ་འཆང་ནས་རྩ་བའི་བླ་མའི་བར་ལ་མ་ནུབ་ཅིང་།
གྲོལ་བྱེད་རིམ་པ་གཉིས་ཀྱི་རྣལ་འབྱོར་བསྒོམ་པ་ནི་མཆོག་ཕྱག་རྒྱ་ཆེན་ པོའི་
དངོས་གྲུབ་དང༌། ཐུན་མོང་བ་ཕྲིན་ལས་བཞི་དང་། གྲུབ་པ་བརྒྱད་ལ་སོགས་པའི་
དངོས་གྲུབ་འགྲུབ་པའི་རྒྱུ་ཡིན་ནོ། །གཉིས་པ་ནི་ཇི་སྐད་དུ། རྡོ་རྗེ་ཅན་གྱིས་ཆོས་
བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་པ་ཡི་ནི་རིམ་པ་དང་། །
དེ་བཞིན་རྫོགསཔའི་རིམ་ཉིད་དོ། །ཞེས་གསུངས་པ་ལྟར་རོ། །རྣལ་འབྱོར་པས་
མཉམ་གཞག་ཏུ་ཐུན་མོང་གི་བསྙེན་པ་བསྐྱེད་པའི་རིམ་པ་དང༌། མཆོག་གི་བསྙེན་
པ་རྫོགས་པའི་རིམ་པ་ལ་གནས་ཤིང་། རྗེས་ཐོབ་ཐུན་མཚམས་ཀྱི་བྱ་བ་སྔགས་
བཟླས་པ་དང་། དཀྱིལ་འཁོར་མཆོད་པ་དང་། སྦྱིན་སྲེག་དང་། གཏོར་མ་སོགས་
ཉམས་སུ་བླངས་པས། དབང་པོ་རབ་ཚེ་འདི་ཉིད། འབྲིང་བར་དོ་དང་། ཐ་མ་སྐྱེ་
བ་བདུན་ནམ་བཅུ་དྲུག་ན་མི་གནས་པའི་མྱ་ངན་ལས་འདས་པ་རྡོ་རྗེ་འཆང་གི་གོ་
འཕང་ཐོབ་བོ་ཞེས་རྒྱུད་སྡེ་དག་ལས་གསུངས་སོ། །གསུམ་པ་ནི། དེ་ལྟ་བུའི་རྡོ་རྗེ་
ཐེག་པའི་ལམ་ནི་ཉན་ཐོས་ཀྱི་རིགས་ཅན་དབང་པོ་རྟུལ་པོ་དག་གི་སྤྱོད་ཡུལ་མ་
ཡིན་ནོ། །བཞི་པ་ནི། རྡོ་རྗེ་ཐེག་པ་ནི་སངས་རྒྱས་ཁོ་ནའི་སྤྱོད་ཡུལ་ཡིན་ཞེས་ཟེར་
བར་སྣང་། སྔགས་དང་ཕ་རོལ་ཏུ་ཕྱིན་པ་དོན་གཅིག་གམ་མི་གཅིག གཅིག་ན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གདུལ་བྱ་དབང་པོ་རྣོ་རྟུལ་གྱི་དབང་དུ་བྱས་པ་མི་རིགས། མི་གཅིག་ན་སྔགས་ཀྱི་
ཐེག་པ་ཐབས་ལམ་མ་ཡིན་པར་འགྱུར་ཏེ། ཕར་ཕྱིན་ཐེག་པ་ལས་ལམ་གཞན་
ཡིན་པའི་ཕྱིར་རོ། །དཔེར་ན་མུ་སྟེགས་བྱེད་ཀྱི་ལམ་བཞིན་ནོ་སྙམ་ན་སྔགས་དང་
ཕར་ཕྱིན་ཐེག་པ་གཉིས་ག་ཡང་། གཏན་ལ་དབབ་བྱའི་གཞི་སྤྲོས་བྲལ་སྟོང་པ་
ཉིད་ཀྱང་དོན་གཅིག ཉམས་སུ་བླང་བྱའི་ལམ་མཉམ་གཞག་མི་རྟོག་པའི་ཡེ་ཤེས་
ཀྱང་དོན་གཅིག ཐོབ་བྱའི་འབྲས་བུ་མི་གནས་པའི་མྱང་འདས་ཀྱང་དོན་གཅིག་
པའི་ཕྱིར། སྔགས་ཀྱི་ཐེག་པ་ནི་ལམ་གཞན་མ་ཡིན་ནོ། །དེ་ལྟར་ནའང་། ཁྱད་
པར་བཞིས་སྔགས་ཀྱི་ཐེག་པ་ཕ་རོལ་ཏུ་ཕྱིན་པའི་ཐེག་པ་ལས་ཁྱད་པར་འཕགས་ཏེ།
འདི་ལྟར། དེ་ཁོ་ན་ཉིད་རྟོགས་པའི་ཐབས་ལ་མ་རྨོངས་པ་དང་། རང་གཞན་གྱི་
དོན་སྒྲུབ་པའི་ཐབས་མང་བ་དང་། དཀའ་བ་མེད་པར་བདེ་བས་བྱང་ཆུབ་སྒྲུབ་པ་
དང༌། རྟེན་གྱི་གང་ཟག་དབང་པོ་ཤིན་ཏུ་རྣོན་པོའི་དབང་དུ་བྱས་པའི་ཕྱིར་རོ། །
དང་པོ་ནི། ཕ་རོལ་ཏུ་ཕྱིན་པའི་ཐེག་པར་ནི། བསྐལ་པ་གྲངས་མེད་གཅིག་ཏུ་
ཚོགས་བསགས་པས་མཐོང་ལམ་དུ་དེ་ཁོ་ན་ཉིད་མཐོང་བ་ཡིན་ལ། རྡོ་རྗེ་ཐེག་
པར་ནི་དབང་བསྐུར་བའི་ཚེ། ཡེ་ཤེས་ཕབ་པའི་མྱོང་བ་དེ་ཉིད་བླ་མས་ངོ་སྤྱད་དེ།
དེའི་རྒྱུན་ནང་ལུས་ལ་གནད་དུ་བསྣུན་ཏེ་བསྐྱངས་པ་ལས། ཚེ་འདི་ཉིད་ལ་དེ་ཁོ་
ན་ཉིད་མཐོང་བར་འགྱུར་བའི་ཕྱིར་རོ། །གཉིས་པ་ནི། རྡོ་རྗེ་ཐེག་པར་ནི་ཕྲིན་
ལས་བཞི་དང༌། གྲུབ་པ་བརྒྱད་ལ་སོགས་པ་ཐབས་མང་བའི་སྒོ་ནས་ཚེགས་མེད་
པར་ཚེ་འདི་ཉིད་ལ་རང་གཞན་གྱི་དོན་སྒྲུབ་ནུས་ལ། ཕ་རོལ་ཏུ་ཕྱིན་པར་ནི་དེ་ལྟ་
-1



ལུང་ཀུན་ལས་བཏུས་པ།
བུའི་ཐབས་མེད་པའི་ཕྱིར་རོ། །གསུམ་པ་ནི། རྡོ་རྗེ་ཐེག་པར་དཀའ་ཐུབ་དཀའ་
སྤྱད་ལ་ལྟོས་པ་མེད་པར་རང་བཞིན་ཤེས་པའི་སྒོ་ནས་འདོད་ཡོན་ལ་ཅི་དགར་
སྤྱོད་ཅིང་བདེ་བར་བྱང་ཆུབ་སྒྲུབ་པ་ཡིན་པ། ཕར་ཕྱིན་ཐེག་པར་ནི། མགོ་སྦྱིན་པ་
སོགས་དང་སྦངས་པའི་ཡོན་ཏན་བཅུ་གཉིས་སོགས་དཀའ་བས་བྱང་ཆུབ་སྒྲུབ་པ་
ཡིན་པའི་ཕྱིར་རོ། །བཞི་པ་ནི། ཕར་ཕྱིན་ཐེག་པའི་གདུལ་བྱ་ནི། ཇི་སྲིད་དེ་ཁོ་ན་
ཉིད་མ་རྟོགས་བར་དུ། འདོད་ཡོན་ཅི་དགར་བསྟེན་ན་དེའི་རྐྱེན་གྱིས་ཉོན་མོངས་
པ་འཕེལ་ཏེ་རྒྱུད་འཛོམས་པས། དབང་པོ་རྟུལ་བ་ཡིན་ལ། སྔགས་ཀྱི་ཐེག་པའི་
གདུལ་བྱ་རྣམས་ནི། ལས་དང་པོ་པ་རྣམས་ཀྱི་རང་བཞིན་ཤེས་པའི་སྒོ་ནས་འདོད་
ཡོན་ལ་ཅི་དགར་སྤྱད་ཀྱང་གྲོལ་བའི་རྒྱུར་འགྱུར་གྱི། འཆིང་བའི་རྒྱུར་མི་འགྱུར་
བའི་ཕྱིར་རོ། །དབང་པོ་ཤིན་ཏུ་རྣོན་པོ་ཡིན་ནོ། །བཞི་པ་དོན་མཐུན་སྒྲུབ་པས་
བསྡུས་པ་ལ་བཞི། ལས་རྒྱུ་འབྲས་བསམ་པ། བླང་དོར་ལ་བརྩོན་པ། འདོད་ཡོན་
ལ་ཆོག་ཤེས་པ། ལམ་གྱི་མཐུན་རྐྱེན་དབེན་པ་བསྟེན་པའོ། །དང་པོ་ནི། དགེ་བ་
བཅུ་ཞེས་སོགས་སོ། །གཉིས་པ་ནི། སྡོམ་པ་གསུམ་གྱི་ཞེས་སོགས་སོ། །གསུམ་
པ་ནི། གཟུགས་སྒྲ་དྲི་རོ་ཞེས་སོགས་སོ། །བཞི་པ་ནི། ལུས་དང་སེམས་ཀྱི་ཞེས་
སོགས་སོ། །དེ་དག་ནི་ཤིན་ཏུ་གོ་སླ་བའི་ཕྱིར་མ་བཀྲོལ་ལོ། །ལུང་ཀུན་ལས་
བཏུས་པ་ལས་ལེའུ་དྲུག་པའི་རྣམ་བཤད་དོ། །
སྤྱི་དོན་གསུམ་པ་ཐོབ་བྱའི་འབྲས་བུ་ལ་གཉིས་ཏེ། སྤྱི་དང་ཡན་ལག་གི་
དོན། དང་པོ་ལ་གསུམ། སྐུ་དང་། ཡེ་ཤེས་དང༌། ཕྲིན་ལས་གསུམ་མོ། །དང་པོ་
ܪܪܐ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ལ་དབྱེ་བ་དང༌། ཕྱེ་བ་སོ་སོའི་ངོ་བོ་གཉིས་ཀྱི། དང་པོ་གཉིས་དང་། གསུམ་དང༌།
བཞིར་དབྱེ་བ་གསུམ་གྱི་དང་པོ་ནི། རང་དོན་ཆོས་ཀྱི་སྐུ་དང་གཞན་དོན་གཟུགས་
ཀྱི་སྐུ་གཉིས་སུ་འདུ་སྟེ། རིན་ཆེན་ཕྲེང་བར། སངས་རྒྱས་རྣམས་ཀྱི་གཟུགས་ཀྱི་
སྐུ། །བསོད་ནམས་ཚོགས་ལས་འཁྲུངས་པ་སྟེ། །ཆོས་ཀྱི་སྐུ་དེ་མདོར་བསྡུ་ན། །
རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་དང་། རིགས་པ་དྲུག་ཅུ་པར། དགེ་
བ་འདིའི་སྐྱེ་བོ་ཀུན། །བསོད་ནམས་ཡེ་ཤེས་ཚོགས་རྫོགས་ཤིང༌། །བསོད་
ནམས་ཡེ་ཤེས་ལས་བྱུང་བའི། །དམ་པ་གཉིས་ནི་འཐོབ་པ་ཤོག །ཅེས་
གསུངས་པ་ལྟར་རོ། །གཉིས་པ་ནི། གཟུགས་སྐུ་ལ་ལོངས་སྐུ་དང་སྤྲུལ་སྐུ་གཉིས་
སུ་ཕྱེ་བས་གསུམ་སྟེ། རྒྱན་ལས། སྐུ་གསུམ་དག་གི་སངས་རྒྱས་ཀྱི། །སྐུ་བསྡུས་
པར་ནི་ཤེས་པར་བྱ། །སྐུ་གསུམ་དག་གི་རང་གཞན་གྱི། །དོན་ནི་རྟེན་དང་བཅས་
པར་བསྟན། །ཅེས་གསུངས་ཤིང་། དེ་དང་མཐུན་པར་རྒྱུད་བླར་ཡང་། དེ་དབྱེ་
ཟབ་དང་རྒྱ་ཆེ་དང༌། །བདག་ཉིད་ཆེན་པོའི་ཡོན་ཏན་གྱི། །ཆོས་ཀྱི་རབ་ཕྱེའི་རང་
བཞིན་ལ། །སོགས་པའི་སྐུ་གསུམ་དག་གིས་འཇུག །ཅེས་གསུངས་པ་ལྟར་རོ། །
གསུམ་པ་ནི། དོན་གསང་རྣམ་པར་བཤད་པ་ལས། ལོངས་སྐུ་ལ་སངས་རྒྱས་ནང་
ཁོ་ནས་ཐུན་མོང་མིན་པར་ལོངས་སྤྱོད་པ་དང༌། ས་བཅུ་པའི་བྱང་སེམས་དང་།
ཐུན་མོང་དུ་ཐེག་ཆེན་གྱི་ཆོས་ལ་ལོངས་སྤྱོད་པ་གཉིས་སུ་ཕྱེ་ནས་བཞིར་བཤད་དེ།
དང་པོ་ནི། སངས་རྒྱས་པའི་ཟག་པ་མེད་པའི་ཡེ་ཤེས་སོ། །གཉིས་པ་ནི། འོག་
མིན་གྱི་གཟུགས་ཀྱི་སྐུའོ། །ཡང་དབུ་མ་འཇུག་པར། རྒྱུ་མཐུན་པའི་སྐུ་ཞེས་བྱ་བ་
356



ལུང་ཀུན་ལས་བཏུས་པ།
གཟུགས་སྐུའི་བ་སྤུའི་ཁུང་བུ་རེ་རེས་སྤྲུལ་པ་རྣམ་པ་སྣ་ཚོགས་པ་སྟོན་པའི་རང་
བཞིན་ཅན་དང་བཞིར་བཤད་དོ། །གཉིས་པ་ལ། བཞིའི་དང་པོ། ངོ་བོ་ཉིད་ཀྱི་སྐུ་
ནི་ཁྱད་པར་གསུམ་དང་ལྡན་ཏེ། འདི་ལྟར། ལྡན་པའི་ཁྱད་པར་སྟོབས་དང་མི་འཇིགས་
པ་ལ་སོགས་པ་གནས་འགྱུར་མཐར་ཕྱིན་པའི་ཟག་མེད་ཀྱི་ཡོན་ཏན་ཀུན་དང་
ལྡན་པའོ། །བྲལ་བའི་ཁྱད་པར་སྒྲིབ་གཉིས་བག་ཆགས་དང་བཅས་པ་མ་ལུས་པ་
སྤངས་པའོ། །རང་བཞིན་གྱི་ཁྱད་པར་གདོད་མ་ནས་སྐྱེ་བ་མེད་ཅིང་འདུས་བྱས་
ཀྱི་མཚན་ཉིད་ཐམས་ཅད་དང་བྲལ་བའོ། །རྒྱུད་བླར། དེ་ལ་སངས་རྒྱས་རྣམས་
ཀྱིས་ནི། །ངོ་བོ་ཉིད་སྐུ་མཚན་ཉིད་ལྔ། །མདོར་ན་ཡོན་ཏན་ལྔ་དང་ནི། །ལྡན་པ་
ཉིད་དུ་རིག་པར་བྱ། །ཞེས་གསུངས་པ་ཡང་ཅི་རིགས་པར་འདིར་འདུས་སོ། །
གཉིས་པ་ཆོས་ཀྱི་སྐུ་ནི། གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་སངས་རྒྱས་པས་
བསྡུས་པ་སྟེ། དེ་ཡང་ནུས་པའི་ཁྱད་པར་སྐུ་གཉིས་དང༌། ཕྲིན་ལས་ཀྱི་བདག་
པོའི་རྐྱེན་བྱེད་པ་རྟོགས་པའི་ཁྱད་པར་ཇི་ལྟ་བ་དང་ཇི་སྙེད་པ་མཁྱེན་པ་དང༌།
སྤངས་པའི་ཁྱད་པར་མི་མཐུན་པའི་ཕྱོགས་མཐའ་དག་དང་བྲལ་བའོ། །གསུམ་པ་
ལོངས་སྤྱོད་རྫོགས་པའི་སྐུ་ནི། མཐར་ཕྱིན་པའི་བྱང་སེམས་ཁོ་ན་ལ་མཚན་དཔེས་
བརྒྱན་པའི་སྐུར་སྣང་བ་སྟེ། དེ་ཡང་ཁྱད་པར་ལྔ་དང་ལྡན་ཏེ། སྐྱ་སྟོན་པ་དང་། །
གསུང་བརྗོད་པ་དང་། ཐུགས་མཛད་པ་རྒྱུན་མི་འཆད་པ་དང་། དེ་དག་ལ་མངོན་
པར་འདུ་མི་བྱེད་པ་དང་། གདུལ་བྱ་ལ་རྣམ་པ་དུ་མར་སྟོན་ཀྱང་དེར་མེད་པའོ། །
དེ་སྐད་དུ་ཡང་། རྒྱུད་བླར། བརྗོད་སྟོན་མཛད་རྒྱུན་མི་འཆད་དང༌། །མངོན་པར་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
འདུ་བྱེད་མེད་པ་དང༌། །དེའི་ངོ་བོ་མི་སྟོན་ལ། །འདིར་ནི་སྣ་ཚོགས་རྣམ་ལྔར་
བརྗོད། །ཅེས་གསུངས་སོ། །བཞི་པ་སྤྲུལ་པའི་སྐུ་ནི། ཐེག་པ་གསུམ་ཀའི་གདུལ་
བྱ་ལ་མཚན་དཔེས་སྤྲས་པའི་སྐུར་སྣང་ཞིང་། ཆོས་ཀྱི་འཁོར་ལོ་བསྐོར་བའི་མཛད་
པ་སྒྲུབ་སྟེ། དེ་ཡང་ཐོག་མར་གདུལ་བྱ་སྲིད་པ་ལ་སྐྱོ་བ་བསྐྱེད་ནས་མྱ་ངན་ལས་
འདས་པའི་ལམ་དུ་འཇུག་པར་བྱེད། བར་དུ་ཞི་བ་ལ་མངོན་པར་དགའ་བ་བཟློག་
ནས། ཐེག་ཆེན་ལ་བཀོད་ནས་རྒྱུད་སྨིན་པར་བྱེད། མཐར་བྱང་ཆུབ་མཆོག་ཏུ་
ལུང་བསྟན་ནས་རྣམ་གྲོལ་ཐོབ་པའི་ཕྲིན་ལས་སྒྲུབ་པར་བྱེད་པའོ། །དེ་སྐད་དུ་
ཡང་། རྒྱུད་བླ་མར། འཇིག་རྟེན་ཞི་བའི་ལམ་ལ་འཇུག་པ་དང་། །རབ་ཏུ་སྨིན་
དང་ལུང་སྟོན་རྒྱུའི་གཟུགས། །གང་ཡིན་དེ་ཡང་འདིར་ནི་རྟག་གནས་ཏེ། །ནམ་
མཁའི་ཁམས་སུ་གཟུགས་ཀྱི་ཁམས་བཞིན་ནོ། །ཞེས་གསུངས་སོ། །གཉིས་པ་ཡེ་
ཤེས་ཀྱི་རྣམ་གཞག་ལ་གཉིས། བཞིར་དབྱེ་བ་དང་། གཉིས་སུ་བསྡུ་བ་དངོས་སོ། །
དང་པོ་ནི། གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་དེ་ཉིད་ལྡོག་པའི་སྒོ་ནས་མེ་
ལོང་ལྟ་བུ་དང་། མཉམ་པ་ཉིད་དང་། སོ་སོར་རྟོག་པ་དང་། བྱ་བ་གྲུབ་པའི་ཡེ་
ཤེས་བཞིར་དབྱེའོ། །དང་པོ་གཉིས་སུ་མེད་པའི་ཡེ་ཤེས་དེ་ཉིད་སྣང་བ་སྒྱུ་མ་ལྟ་
བུ་ཉིད་ཀྱི་ཆོས་ཅན་མཐའ་དག་ལ་རིས་སུ་མ་ཆད་པ་དམིགས་པའི་ལྡོག་པ་ནས་
བཞག་གོ །གཉིས་པ་ནི། དེ་སྣང་བ་སྒྱུ་མ་ལྟ་བུ་དེ་ལ་གང་ཟག་དང༌། ཆོས་ཀྱི་
མཚན་མ་གང་དུ་ཡང་མི་རྟོག་པས་བདག་གཞན་སོ་སོར་མི་འབྱེད་པའི་ལྡོག་པ་
ནས་བཞག་གོ །གསུམ་པ་ནི། དེས་སྒྱུ་མ་ལྟ་བུའི་སྣང་བ་དེ་ཉིད་ཀྱི་ནང་གསེས་ཀྱི་
ད༽



ལུང་ཀུན་ལས་བཏུས་པ།
དབྱེ་བ་རྣམས་པད་མའི་འདབ་མ་ལྟར་མ་འདྲེས་པར་རྟོགས་པའི་ལྡོག་པ་ནས་
བཞག་གོ །བཞི་པ་ནི། དེས་གཟུགས་སོགས་སྒོ་ལྔའི་སྣང་བ་ལ་ཡོད་པ་སྒྱུར་མེད་པ།
སྤྲུལ་པ་སོགས་དགའ་རྒུར་དབང་བྱེད་པའི་ལྡོག་པ་ནས་བཞག་གོ །དེ་ལ་རྣམ་ཤེས་
ཚོགས་བརྒྱད་དུ་ཁས་ལེན་པའི་སེམས་ཙམ་པ་ལྟར་ན། ཀུན་གཞི་དང་། ཉོན་ཡིད་
དང་། ཡིད་ཤེས་དང་། དབང་ཤེས་གནས་གྱུར་པ་ལས་གོ་རིམ་བཞིན་དུ་མེ་ལོང་
ལྟ་བུའི་ཡེ་ཤེས་ལ་སོགས་པར་འཇོག་ཅིང་། ཇི་ལྟར་སོ་སོར་སྐྱེ་བོའི་དུས་ན་ཀུན་
གཞི་དང་འཇུག་ཤེས་ཐ་དད་པ་ལྟར། སངས་རྒྱས་པའི་དུས་ན་ཡང་མེ་ལོང་ལྟ་
བུའི་ཡེ་ཤེས་དང་། ཡེ་ཤེས་གཞན་གསུམ་རྣམས་རྫས་ཐ་དད་པར་བཞེད་ཀྱང་།
འདིར་ཀུན་གཞི་དང་། ཉོན་ཡིད་ཁས་མི་ལེན་པའི་ཕྱིར་དེ་གནས་འགྱུར་བའི་མེ་
ལོང་ལྟ་བུའི་ཡེ་ཤེས་དང༌། མཉམ་པ་ཉིད་ཀྱི་ཡེ་ཤེས་མི་བཞེད་པས། ཡེ་ཤེས་
བཞི་པོ་ལྡོག་པའི་སྒོ་ནས་འབྱེད་པ་འཐད་པ་ཡིན་ནོ། །གཉིས་པ་ནི། ཡེ་ཤེས་བཞི་
པོ་དེ་དག་ཀྱང་ཡུལ་གྱི་སྒོ་ནས་ཇི་ལྟ་བ་དང་། ཇི་སྙེད་པ་མཁྱེན་པའི་ཡེ་ཤེས་གཉིས་
སུ་ངེས་ཏེ། དེ་དག་གིས་ཡོངས་སུ་བཅད་པར་བྱ་བ་ཆོས་ཅན་ཇི་སྙེད་པ་དང་། ཆོས་
ཉིད་ཇི་ལྟ་བ་གཉིས་སུ་ངེས་པའོ། །དེ་དག་ཀྱང་ལྡོག་པའི་སྒོ་ནས་ཡིན་གྱི་རྫས་སུ་
མ་ཡིན་ཏེ། སངས་རྒྱས་ཀྱི་ས་ན་མཉམ་རྗེས་ཐ་དད་པ་མེད་པའི་ཕྱིར་ཏེ། རྟག་ཏུ་
མཉམ་པར་མ་བཞག་པའི་ཐུགས་མི་མངའ་བའི་ཕྱིར་རོ། །ཇི་ལྟ་ཡུལ་ཅན་ཡེ་ཤེས་
གཉིས་མི་འགལ་བར་འགྱུར་རམ་ཞེ་ན། རྫས་ཀྱི་དབང་དུ་བྱས་ན་འདོད་པ་ཁོ་ན་སྟེ།
བདེན་པ་གཉིས་ངོ་བོ་དབྱེར་མེད་པའི་ཕྱིར་རོ། །ལྡོག་པ་ལ་བསམས་ནས་ཡེ་ཤེས་
25)



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཉིས་མེད་ཀྱང༌། མཚན་ཉིད་ཐ་དད་པ་ཁོ་ན་ཡིན་ཏེ། རྟེན་འབྲེལ་སྒྱུ་མ་ལྟ་བུའི་
སྣང་བའི་ཆ་མ་འདྲེས་པར་ཡོངས་སུ་གཅོད་པའི་ལྡོག་པ་ནས། ཇི་སྙེད་པ་མཁྱེན་
པ་དང་། སྟོང་ཉིད་སྤྲོས་བྲལ་ཡོངས་སུ་གཅོད་པའི་ལྡོག་པ་ནས་ཇི་ལྟ་བ་མཁྱེན་
པར་རྣམ་པར་བཞག་པའོ། །དེ་ལྟར་ན་སློབ་ལམ་གྱི་ཡེ་ཤེས་གཅིག་ཀྱང་ལྡོག་པའི་
སྒོ་ནས་ཡེ་ཤེས་གཉིས་སུ་ཅིའི་ཕྱིར་མི་བཞག་ཅེ་ན། སློབ་ལམ་གྱི་སྐབས་སུ་ནི།
བློ་གཅིག་གིས་བདེན་པ་གཉིས་ཀའི་རང་བཞིན་ཡོངས་སུ་བཅད་པར་མི་ནུས་ཏེ།
བདེན་གཉིས་ཐ་དད་དུ་འཛིན་པའི་དྲི་མ་དང་མ་བྲལ་བའི་ཕྱིར་རོ། །དེས་ན་མཉམ་
གཞག་གི་ཆོས་ཅན་སྒྱུ་མ་ལྟ་བུ་ལ་དམིགས་སུ་ཟིན་ཀྱང་དེ་དག་གི་རང་བཞིན་མ་
འདྲེས་པར་ཡོངས་སུ་གཅོད་པར་མི་ནུས་ཏེ། གཞན་དུ་ན་ས་དང་པོའི་ཡེ་ཤེས་ཀྱི་
ཆོས་ཅན་མཐའ་དག་ལ་དམིགས་པའི་ཕྱིར་རོ། །ཤེས་བྱ་མཐའ་དག་མཁྱེན་པར་
ཐལ་བའི་ཕྱིར་རོ། །རྗེས་ཐོབ་དག་པ་འཇིག་རྟེན་པའི་ཡེ་ཤེས་ཀྱིས་ཆོས་ཉིད་ཇི་
ལྟ་བ་ཡོངས་སུ་གཅོད་པར་མི་ནུས་ཏེ། རྣམ་པར་རྟོག་པའི་དྲི་མ་དང་བཅས་པའི་
ཕྱིར་རོ། །དེས་ན་སློབ་ལམ་དུ་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་གཉིས་
ཐ་དད་པ་ཁོ་ན་ཡིན་ནོ། །སངས་རྒྱས་པ་ན་བདེན་གཉིས་ཐ་དད་དུ་འཛིན་པའི་དྲི་
མ་མེད་པའི་ཕྱིར་རོ། །གཉིས་སུ་མེད་པའི་ཡེ་ཤེས་སྒྱུ་མ་ལྟ་བུ་བདེན་པ་གཉིས་
ཀའི་རྣམ་པ་ཡོངས་སུ་གཅོད་པར་ནུས་པ་ཡིན་ནོ། །གསུམ་པ་ཕྲིན་ལས་ནི། བྱ་བ་
ལས་ལ་ཡོད་པ་དང་། བྱེད་པ་པོ་ལ་ཡོད་པ་གཉིས་ཀྱི་དང་པོ་ནི། ཆོས་སྐུ་གདུལ་
བྱའི་རྒྱུད་ལ་མངོན་པར་མཐོ་བ་དང་ངེས་པར་ལེགས་པའི་དགེ་ལེགས་སྒྲུབ་པ་སྟེ།
35



ལུང་ཀུན་ལས་བཏུས་པ།
དེ་ཡང་ལམ་གྱི་རྟེན་ལ་དགོད་པ་དང༌། ལམ་ལ་དགོད་པ་སོགས་ཉེར་བདུན་ནོ། །
གཉིས་པ་ནི་ལས་དེ་དག་སྒྲུབ་པའི་ནུས་པ་སྟེ། དེ་ཡང་ནུས་པ་ལས་གཞན་མ་ཡིན་
པའི་ཕྱིར་ཆོས་སྐུའི་བདག་ཉིད་དོ། །གཉིས་པ་ཡན་ལག་གི་དོན་ལ། རྟེན་སྐུ་བཞི།
བརྟེན་པ་ཡེ་ཤེས་ལྔ། ཁྱད་པར་ཡོན་ཏན་གྱི་ཚོགས། ཐུགས་རྗེའི་ཕྲིན་ལས་འཇུག་
ཚུལ་ལོ། །དང་པོ་ལ་བཞི། ངོ་བོ་ཉིད་སྐུ། ཆོས་ཀྱི་སྐུ། ལོངས་སྤྱོད་རྫོགས་པའི་སྐུ།།
སྤྲུལ་པའི་སྐུའོ། །དང་པོ་ནི། སྒོ་གསུམ་གྱི་མི་མཐུན་པའི་ཕྱོགས་ལས་བསྡམས་
པས། ཐུབ་པ་སངས་རྒྱས་བཅོམ་ལྡན་འདས་ཀྱི་ངོ་བོ་ཉིད་ཀྱི་སྐུ་ནི་ཁྱད་པར་གསུམ་
དང་ལྡན་ཏེ། འདི་ལྟར་ལྡན་པའི་ཁྱད་པར་གནས་གྱུར་མཐར་ཕྱིན་པའི་ཡོན་ཏན་
སོགས་ཟག་པ་མེད་པའི་ཆོས་གང་དག་ཐོབ་པར་འགྱུར་བ། བྲལ་བའི་ཁྱད་པར་
སྒྲིབ་གཉིས་ཀྱི་བག་ཆགས་རྣམ་པ་ཀུན་ཏུ་རྣམ་པར་དག་པ་རང་བཞིན་གྱི་ཁྱད་
པར་ཟག་པ་མེད་པའི་ཆོས་དེ་དག་གི་རང་བཞིན་གདོད་མ་ནས་སྐྱེ་བ་མེད་པའི་
མཚན་ཉིད་ཅན་ནོ། །དེ་ལ་དང་པོས་ནི་ཉན་རང་གི་མྱང་འདས་ལས་ཁྱད་པར་དུ་
བྱེད་དོ། །གཉིས་པས་ས་བཅུ་པའི་བྱང་ཆུབ་སེམས་དཔའ་ལས་སོ། །གསུམ་པས་
ཆོས་ཅན་གྱི་སྐུ་ལྷག་མ་གསུམ་ལས་ཁྱད་པར་དུ་བྱེད་དོ། ། །
གཉིས་པ་ཆོས་སྐུ་ལ་བཞི་སྟེ། མཚན་ཉིད་ངོས་བཟུང་བ། རྣམ་སྨིན་གྱི་
ཕུང་པོ་དང་བྲལ་ཚུལ། གནས་གྱུར་གྱི་ཡེ་ཤེས་བརྙེས་ཚུལ། མཚན་དོན་གྱི་རྣམ་
གྲངས་བསྟན་པའོ། །དང་པོ་ནི། སེམས་དང་སེམས་ལས་བྱུང་བ་ཀུན། སངས་
རྒྱས་ཀྱི་སར་ཟག་པ་མེད་པའི་གནས་གྱུར་པ། གཉིས་སུ་མེད་པའི་ཡེ་ཤེས་སྡེ་ཚན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཉེར་གཅིག་ནི། རྟོགས་པ་ཆོས་སྐུ་ཡི་མཚན་ཉིད་དོ། །དེ་དག་ནི་བྱང་ཆུབ་ཀྱི་ཕྱོགས་
མཐུན་ཆེ་དང་། ཞེས་སོགས་མངོན་རྟོགས་རྒྱན་ལས་གསུངས་སོ། །གཉིས་པ་ནི།
ཕུང་པོ་བཅས་སོགས་ཞེས་སོགས་ནི་སྔར་བཤད་ཟིན་ཏོ། །གསུམ་པ་ནི། རྟོགས་
པ་ཡེ་ཤེས་ཆོས་སྐུ་དེ་ནི། འཛིན་པའི་སེམས་མེད་ཅིང༌། གཟུང་བའི་སེམས་མ་
དམིགས་པ་འཇིག་རྟེན་ལས་འདས་པ་གཉིས་སུ་མེད་པའི་ཡེ་ཤེས་ཞེས་ཀྱང་བྱ།
གནས་ཀུན་གཞི་ལ་སོགས་པའི་སེམས་རྒྱུད་ཟག་བཅས་ལས་གཞན་ཟག་མེད་དུ་
གྱུར་པ་སྟེ། སྒྲིབ་གཉིས་ཀྱི་གནས་ངན་ལེན་མ་ལུས་པ་སྤངས་པའི་ཕྱིར་རོ། །བཞི་
པ་ནི། ཆོས་སྐུ་དེ་ཉིད་ཟག་པའི་སྒོ་དྲུག་དང་མ་འབྲེལ་བས་ཟག་པ་མེད་པ་དང༌།
འཇིག་རྟེན་ལས་འདས་པའི་ཆོས་རྣམས་ཀྱི་རྒྱུར་གྱུར་པ་ཆོས་ཀྱི་དབྱིངས་དང་། །
ཏོག་གེའི་ཡུལ་མ་ཡིན་པས་བསམ་གྱིས་མི་ཁྱབ་པ་དང༌། རྣམ་པར་དཀར་བས་
དགེ་བ་དང་མི་འགྱུར་བས་བརྟན་པ་དང་། སྡུག་བསྔལ་མེད་པས་བདེ་བ་དང༌། སྒྲིབ་
གཉིས་སྤངས་པས་རྣམ་པར་གྲོལ་བ་དང་། ཐུབ་པ་ཆེན་པོ་སངས་རྒྱས་ཀྱི་ཆོས་ཀྱི་
སྐུ་ཞེས་ཀྱང་བྱའོ། །གསུམ་པ་ལོངས་སྐུ་ལ་བཞི་སྟེ། ངོ་བོ་ངོས་གཟུང་བ། མཚན་
བཟང་སུམ་ཅུ་རྩ་གཉིས། མཛེས་བྱེད་དཔེ་བྱད་བརྒྱད་ཅུ། སྐུ་སོགས་ངེས་པ་ལྔ་
ལྡན་དུ་བཞག་པའོ། །དང་པོ་ནི། འཆད་པར་འགྱུར་བའི་མཚན་བཟང་པོ་སུམ་ཅུ་
རྩ་གཉིས་དང་དཔེ་བྱད་ བརྒྱད་ཅུའི་བདག་ཉིད་ཀྱི་སྐུ་འདི་ནི་ཐུབ་པ་རྣམས་ཀྱི་
ལོངས་སྤྱོད་རྫོགས་པའི་སྐུར་བཞེད་དོ། །འཁོར་བ་ཇི་སྲིད་མ་སྟོང་ཀྱི་བར་དུ། མཐར་
ཕྱིན་པའི་བྱང་ཆུབ་སེམས་དཔའ་རྣམས་དང་ལྷན་ཅིག་ཐེག་པ་ཆེན་པོའི་ཆོས་ལ་
262



ལུང་ཀུན་ལས་བཏུས་པ།
ལོངས་སྤྱོད་པར་བྱེད་པའི་ཕྱིར་རོ། །གཉིས་པ་ནི། སྐྱེས་བུ་ཆེན་པོའི་མཚན་སུམ་
ཅུ་རྩ་གཉིས་པོ་དེ་གང་ཞེ་ན། ཕྱག་ཞབས་གཉིས་ཀའི་མཐིལ་ལ་རྩི་བས་སྟོང་དང་
ལྡན་ཞིང་མུ་ཁྱུད་ལྟེ་བ་དང་བཅས་པ། རྣམ་པ་ཐམས་ཅད་གསལ་བར་རྫོགས་པའི་
འཁོར་ལོས་མཚན་པ་དང༌། ཞབས་ཀྱི་མཐིལ་དུ་རུས་སྦལ་གྱི་ལྟོ་བ་ལྟར་མཉམ་
པར་གནས་པ་དང་། ཕྱག་དང་ཞབས་ཀྱི་སོར་མོ་ངང་པའི་རྒྱལ་པོ་ལྟར་རིན་པོ་ཆེའི་དྲ་
བས་འབྲེལ་བ་དང༌། ཕྱག་དང་ཞབས་ཀྱི་པགས་པ་གཞོན་ཞིང་འཇམ་ཤ་ཆགས་
པ་དང་། ཕྱག་དང་ཞབས་ཀྱི་བོལ་བཞི་དང་ཕྲག་པ་གཉིས་དང༌། ལྟག་པ་སྟེ།
སྐུའི་གནས་བདུན་པོ་ཤ་རྒྱས་པའི་མཐོ་བ་དང༌། ཕྱག་ཞབས་ཀྱི་སོར་མོ་རིང་བ་
དང༌། རྟིང་པ་ཞབས་ཀྱི་ཆ་བཞི་ཕྱིར་འཕགས་པས་རྟིང་པ་ཡངས་པ་དང་། སྐུ་ཐ་
མལ་པ་ལས་སུམ་འགྱུར་གྱིས་ཆེ་བ་དང་། ཡ་ཡོ་མེད་པས་དྲང་བ་དང་། ཞབས་ཀྱི་
ལོང་བུ་མི་མངོན་པ་དང་། བ་སྤུའི་རྩེ་མོ་རྣམས་གྱེན་དུ་ཕྱོགས་ཞིང་གཡས་སུ་འཁྱིལ་
བ་དང་། ཕྱག་མ་བཏུད་པར་པུས་མོའི་ལྷང་ངར་སླེབ་པས་རིང་ཞིང་མཛེས་པ་དང་།
པགས་པ་ཤིན་ཏུ་དྭངས་པས་ལེགས་པར་སྦྱངས་བའི་གསེར་གྱི་མདོག་དང་འདྲ་བ་
དང༌། པགས་པ་དག་ཅིང་སྲབ་པ་གསེར་དངུལ་སྦྱངས་པ་བཞིན་འཇམ་ཞིང་སྙོམ་
པ་དང་། མདོམ་ཀྱི་ལྦ་བ་གླང་པོ་ཆེའམ་རྟ་ཅང་ཤེས་ལྟར་སྦུབས་སུ་ནུབ་པ་དང༌།
སྤ་ནི་བུག་ག་གཅིག་ནས་གཉིས་མེད་པར་རེ་རེ་ནས་སྐྱེས་ཤིང་། དེའང་གཡས་ཕྱོགས་
སུ་འཁྱིལ་བ་དང༌། སྐུ་སྟོད་སེང་གེ་འདྲ་བར་རྒྱས་ཤིང་འཕེལ་ཁ་ཆེ་བ་དང་། ཞལ་
གྱི་སྨིན་མཚམས་ཀྱི་མཛོད་སྤུ་དཀར་པོ་འཐེན་ན་ཁྲུ་གང་ཡོད་པ་ཉི་མ་བས་ལྷག་
263



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པའི་འོད་ལྡན་ཞིང་གཡས་ཕྱོགས་སུ་འཁྱིལ་བ་དང་། དཔུང་མགོ་ལེགས་པར་ཟླུམ་
ཞིང་ཕྲག་པའི་ལྷུན་མཛེས་པ་དང་། ཐལ་གོང་གི་བར་ཤས་མ་ཁེངས་པ་མེད་པར་
ཤིན་ཏུ་རྒྱས་པ་དང་། རོ་མི་ཞིམ་པ་ཡིད་དུ་མི་འོང་བ་གསོལ་ན་ཡང་རོ་བྲོ་བའི་མཆོག་
དུ་སྣང་བ་དང༌། སྐུ་ནྱ་གྲོ་ཏའི་ལྗོན་ཤིང་རྒྱས་པ་ལྟར་སྐུའི་ཁྱོན་དང་འདོམ་ཀྱི་ཚད་
མཉམ་པས་ཆུ་ཞིང་གབ་པ་དང༌། དབུའི་གཙུག་ཏོར་ཀུན་ནས་ཟླུམ་ཞིང་མཉམ་པ་
དང༌། ལྗགས་རིང་ཞིང་མཛེས་པས་ཞལ་གྱི་དཀྱིལ་འཁོར་ཁེབས་པ་དང་། གསུང་
ཚངས་པའི་དབྱངས་ལྟར་སྙན་ཞིང་རྒྱང་རིང་དུ་གྲགས་པ་དང༌། འགྲམ་པ་མེ་ལོང་
གི་དཀྱིལ་འཁོར་ལྟར་ཟླུམ་ཞིང་རྒྱས་ལ་ལྟ་ན་སྡུག་ཅིང་སེང་གེའི་འགྲམ་པ་འདྲ་བ་
དང༌། ཚེམས་ཐམས་ཅད་ཁ་དོག་དཀར་བ་དང་། མཐོ་དམན་མེད་པའི་ཚད་མཉམ་
པ་དང་། བར་མཚམས་མེད་པའི་ཐགས་བཟང་བ། གྲངས་ནི་སྟེང་དང་འོག་ཏུ་ཉི་
ཤུ་ཉི་ཤུ་ཡོད་པས་བཞི་བཅུ་དང་། སྤྱན་ནི་མཐོན་འཐིང་ཨུཏྤལ་སྔོན་པོ་འདྲ་བ་དང་།
འོག་གི་ཕྱོགས་རྣམས་མ་འདྲེས་ཞིང་གཞོལ་བས་སྤྱན་གྱི་རྫི་མ་བ་མཆོག་གི་ལྟ་
བུའོ། །གོང་དུ་བཤད་པའི་སུམ་ཅུ་རྩ་གཉིས་པོ་འདི་དག་ནི་སྐྱེས་བུ་ཆེན་པོར་མཚོན་
པར་བྱེད་པའི་མཚན་ཉིད་དོ། །གསུམ་པ་ནི། དཔེ་བྱད་རྣམས་ནི་མཚན་གྱི་འཁོར་
ཡིན་ལ། དེའང་། ཐུབ་པའི་སེན་མོ་ཟངས་མདོག་དང་། །ཞེས་གསུངས་སོ། །
མངོན་པར་རྟོགས་པའི་རྒྱན་དང་། ཤེར་ཕྱིན་གྱི་མདོ་ལས་ཇི་ལྟར་གསུངས་པ་རྣམས་
ཏེ༑ འདོད་ན་དེ་དག་ཏུ་བལྟ་བར་བྱའོ། །བཞི་པ་ནི། སྐུ་ངེས་པ་མཚན་དཔེ་དང་
ལྡན་པ། གནས་ངེས་པ་འོག་མིན་སྟུག་པོ་བཀོད་པ། དུས་ངེས་པ་འཁོར་བ་ཇི་སྲིད་
I
2%+



ལུང་ཀུན་ལས་བཏུས་པ།
བར་དུ་བཞུགས་པ། འཁོར་ངེས་པ་ས་བཅུ་ལ་གནས་པའི་བྱང་སེམས། ཆོས་ངེས་
པ་ཐེག་པ་ཆེན་པོ་སྟེ། ངེས་པ་ལྔ་དང་ལྡན་པ་ནི་ལོངས་སྤྱོད་རྫོགས་པའི་སྐུ་ཡིན་
ནོ༑ ༑བཞི་པ་སྤྲུལ་སྐུ་ལ་གསུམ། སྐུ་སོགས་མ་ངེས་པའི་ཚུལ། དེའི་ངོ་བོ་ངོས་
བཟུང་བ། ཁྱད་པར་དུ་སྟོན་པ་ཉིད་བཤད་པའོ། །དང་པོ་ནི། ཇི་སྐད་དུ་བཤད་
པའི་ངེས་པ་ལྔ་ལྡན་ལས་ལྡོག་སྟེ་མ་ངེས་པ་ལྔ་དང་ལྡན་པ་ནི། སྤྲུལ་པའི་སྐུ་ཡིན་
ནོ༑ ༑དེ་ལ་སྐུ་མ་ངེས་པ་ནི། བརྒྱ་བྱིན་དང་ཚངས་པ་སོགས་ཀྱི་གཟུགས་སུ་ཡང་
སྟོན་པའི་ཕྱིར་རོ། །གནས་མ་ངེས་པ་ནི། དག་པ་དང་མ་དག་པའི་ཞིང་སྣ་ཚོགས་
སུ་བཞུགས་པའི་ཕྱིར་རོ། །དུས་མ་ངེས་པ་ནི། གདུལ་བྱའི་སྣང་བ་དང་མཐུན་པར་
ལོ་བརྒྱ་དང་བརྒྱད་ཁྲི་ལ་སོགས་པར་ཅི་རིགས་སུ་བཞུགས་པའི་ཕྱིར་རོ། །འཁོར་
མ་ངེས་པ་ནི། ཐེག་པ་གསུམ་གྱི་སོ་སོ་སྐྱེ་བོ་དང་འཕགས་པ་ཅི་རིགས་སུ་ཡོད་
པའི་ཕྱིར་རོ། །ཆོས་མ་ངེས་པ་ནི། ཐེག་པ་གསུམ་མམ་གཅིག་ལ་སོགས་པ་ཅི་
རིགས་སུ་སྟོན་པའི་ཕྱིར་རོ། །གཉིས་པ་ནི། གཟུགས་སྐུ་གང་གིས་སྲིད་པ་དང་
ནམ་མཁའ་ཇི་སྲིད་བར་གདུལ་བྱའི་འགྲོ་བ་ལ་འཕྲལ་དང་ཡུན་དུ་ཕན་པ་སྣ་
ཚོགས་པ་དག་མཉམ་དུ་མཛད་པའི་སྐུ་དེ་ནི་ཐུབ་པའི་སྤྲུལ་སྐུ་སྟེ། དེ་ནི་མཛད་པ་
ལྟར་རྒྱུན་མི་འཆད་པའོ། །གསུམ་པ་ལ་གསུམ། སྟོན་པ་ཉིད་སྤྲུལ་སྐུར་བཞག་པ།
མཛད་པ་བཅུ་གཉིས་མཛད་ཚུལ། གནས་དུས་གང་དུ་ཇི་ལྟར་བཞུགས་ཚུལ་ལོ། །
དང་པོ་ནི། ཟས་གཙང་གི་སྲས་པོ་ཤཱཀྱ་ཐུབ་པས་མཛད་པ་བཅུ་གཉིས་མཐར་ཕྱིན་
ཅིང་། འགྲོ་བ་རྣམས་ལ་ཆོས་སྟོན་པ། འདི་ཡང་སངས་རྒྱས་ཀྱི་སྤྲུལ་པའི་སྐུ་ཡིན་
25༢



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ནོ༑ གཉིས་པ་ནི། མཛད་པ་བཅུ་གཉིས་གང་ཞེ་ན། ཐུབ་པ་འདི་ཉིད་ཀྱི་མཛད་
པ་ལ་མཚོན་ན། འོག་མིན་དུ་མངོན་པར་བྱང་ཆུབ་སྟེ། འཛམ་བུ་གླིང་བྱེ་བ་ཕྲག་
བརྒྱར། སྤྲུལ་པ་བྱེ་བ་ཕྲག་བརྒྱ་སྟོན་པའི་དང་པོར་འོག་མིན་ནས་བྱོན་ཏེ། དགའ་
ལྡན་གྱི་གནས་སུ་དམ་པ་ཏོག་དཀར་པོར་སྐྱེ་བ་ནི་མངོན་པར་སྐྱེ་བ་དང༌། འདི་ཁ་
ཅིག་མཛད་པ་བཅུ་གཉིས་ཀྱི་གྲངས་ལས་མི་བགྲང་བ་དང་། ཁ་ཅིག་དགའ་ལྡན་
ནས་འཕོ་བ་ཞེས་ཕྱི་མ་དང་གཅིག་ཏུ་བྱེད་པ་ནི་མི་འཐད་དེ། འདི་དང་ཐེག་བསྡུས་
དང་། མདོ་སྡེ་རྒྱན་གྱི་འགྲེལ་པ་དང་། འགྲེལ་པ་དོན་གསལ་དང། དབུས་མཐའི་
འགྲེལ་བཤད་སོགས་དུ་མ་ནས་དགའ་ལྡན་ན་གནས་པ་གཅིག་ཏུ་བགྲངས་པའི་
ཕྱིར་རོ། །དེ་ནས་གླང་པོ་ཆེའི་གཟུགས་ཀྱིས་འཛམ་གླིང་དུ་འཕོ་བ་དང་། ཡུམ་ལྷ་
མོ་སྒྱུ་འཕྲུལ་གྱི་ལྷུམས་སུ་འཇུག་པ་སྟེ་མཛད་པ་བཅུ་གཉིས་སུ་བསྡུས་ན། འདི་གཉིས་
འཕོས་ནས་ལྷུམས་སུ་འཇུག་དང་ཞེས་གཅིག་ཏུ་བསྡུ་དགོས་པར་སྣང་ངོ༌། །ལུམ་
བིའི་ཚལ་དུ་གློ་གཡས་པ་ནས་བལྟམས་པ་དང༌། ཡི་གེ་དང་། འཕོང་དང༌། གྱད་
ཀྱི་འཛིན་སྟངས་སོགས་བཟོ་དང་སྐྱ་རྩལ་གྱི་གནས་ལ་མཁས་པར་སྟོན་པ་དང་།
ས་མཚོ་མ་དང་གྲགས་འཛིན་མ་ལ་སོགས་པའི་བཙུན་མོའི་འཁོར་གྱིས་དགའ་
བར་རོལ་བ་དང༌། ཁབ་ཀྱི་གནས་ནས་ངེས་པར་རབ་ཏུ་འབྱུང་བ་དང༌། ཆུ་བོ་ནེ་
ར་ཛ་ནའི་འགྲམ་དུ་དཀའ་བ་ལོ་དྲུག་སྤྱད་པ་དང་། བྱང་ཆུབ་ཀྱི་སྙིང་པོ་རྡོ་རྗེ་གདན་
དུ་སངས་རྒྱ་བའི་ཚུལ་བསྟན་པའི་ཕྱིར་གཤེགས་པ་དང་། བྱང་ཆུབ་ཀྱི་ཤིང་དྲུང་དུ་
རྩ་བཏིངས་པའི་གདན་ལ་བཞུགས་ནས་བྱམས་པའི་ཏིང་ངེ་འཛིན་གྱིས་སྲོད་ལ་
(6(5



ལུང་ཀུན་ལས་བཏུས་པ།།
བདུད་ཀྱི་སྡེ་མ་ལུས་པ་འཇོམས་པ་དང༌། ཐོ་རངས་རབ་མཐའི་བསམ་གཏན་བཞི་
པ་ལ་བརྟེན་ཏེ་སྐད་ཅིག་གཅིག་དང་ལྡན་པའི་ཤེས་རབ་ཀྱིས་ཆོས་ཐམས་ཅད་
མངོན་པར་རྫོ་གས་པར་བྱང་ཆུབ་པ་དང་། ཝཱ་རཱ་ན་སཱིར་ལྔ་སྡེ་ལ་སོགས་པ་ལ་དགེ་
སློང་དག་མཐའ་གཉིས་པོ་འདི་དག་ནི་རབ་ཏུ་བྱུང་བས་འཇུག་པར་བྱ་བ་མ་ཡིན་
པ་སྟེ། འདོད་པ་བསོད་ཉམས་ལ་སྦྱོར་བའི་མཐའ་དང་། ངལ་ཞིང་དུབ་པར་གྱུར་
པའི་མཐའ་སྟེ། མཐའ་འདི་དག་སྤངས་ནས་དབུ་མའི་ལམ་ཉིད་ཀྱིས་ཆོས་སྟོན་ཏེ། །
ཡང་དག་པའི་ལྟ་བ་དང༌། རྟོག་པ་དང༌། ངག་དང་། ལས་ཀྱི་མཐའ་དང་། འཚོ་བ་
དང་། རྩོལ་བ་དང་། དྲན་པ་དང༌། ཏིང་ངེ་འཛིན་བཞི་པོ་འདི་དག་ནི་འཕགས་
པའི་བདེན་པ་དག་སྟེ། སྡུག་བསྔལ་དང༌། སྡུག་བསྔལ་ཀུན་འབྱུང་དང་། སྡུག་
བསྔལ་འགོག་པ་དང༌། སྡུག་བསྔལ་འགོག་པར་འགྲོ་བའི་ལམ་མོ། །ཞེས་སོགས་
བདེན་བཞི་ལན་གསུམ་རྣམ་པ་བཅུ་གཉིས་སུ་བསྐོར་བའི་ཆོས་ཀྱི་འཁོར་ལོ་དང༌།
རྒྱལ་པོའི་ཁབ་ལ་སོགས་པར་ཐེག་པ་ཆེན་པོའི་འཁོར་རྣམས་ལ། ཆོས་ཐམས་ཅད་
ངོ་བོ་ཉིད་མེད་པ་ལས་བརྩམས་ཏེ། སྟོང་པ་ཉིད་སྨོན་པའི་རྣམ་པས་མཚན་ཉིད་
མེད་པའི་ཆོས་ཀྱི་འཁོར་ལོ་དང་། ཡུལ་སྣ་ཚོགས་སུ་རིགས་སྣ་ཚོགས་པའི་འཁོར་
རྣམས་ལ་མཚན་ཉིད་གསུམ་ལ་སོགས་པའི་སྒོ་ནས་ལེགས་པར་རྣམ་པར་ཕྱེ་བའི་
ཆོས་ཀྱི་འཁོར་ལོ་རྣམ་པ་གསུམ་དུ་བསྐོར་བ་དང༌། གྱད་ཀྱི་ཡུལ་རྩ་མཆོག་གི་
གྲོང་གི་ཤིང་སཱ་ལ་ཟུང་གི་དྲུང་དུ་མྱ་ངན་ལས་འདའ་བའི་ཚུལ་བསྟན་པར་གཤེགས་
པར་མཛད་པ་རྣམས་ཐུབ་པའི་མཛད་པ་བཅུ་གཉིས་ཡིན་ནོ། །གསུམ་པ་ནི། ཆོས་



རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གངས་ཅན་རིག་བཅུད་ལས།
འཁོར་གནས་དང་ཡངས་པ་ཅན། །ཞེས་སོགས་ཉན་ཐོས་ཀྱི་ལུང་ལས་འབྱུང་སྟེ་
གོ་སླ་བར་ཟད་དོ། །གཉིས་པ་བརྟེན་པ་ཡེ་ཤེས་ལ་གཉིས། གནས་འགྱུར་གྱི་ཡེ་
ཤེས་ལྔ་བཤད་པ། ཡེ་ཤེས་བཞིའི་རང་བཞིན་བསྟན་པའོ། །དང་པོ་ནི། ཀུན་
གཞིའི་རྣམ་ཤེས་ཟག་མེད་དུ་གནས་གྱུར་པ་ནི། མེ་ལོང་ལྟ་བུའི་ཡེ་ཤེས་ཡིན་ནོ། །
དེ་ཉིད་ཆོས་ཀྱི་དབྱིངས་ཀྱི་ཡེ་ཤེས་སུ་ཡང་ཁ་ཅིག་འདོད་དོ། །ཉོན་མོངས་ཅན་གྱི་
ཡིད་ཟག་མེད་དུ་གནས་གྱུར་པ་ནི། མཉམ་ཉིད་ཡེ་ཤེས་སུ་འདོད་དོ། །ཡིད་ཀྱི་
རྣམ་ཤེས་ཟག་མེད་དུ་གནས་གྱུར་པ་ནི། སོ་སོར་རྟོག་པའི་ཡེ་ཤེས་སོ། །སྒོ་ལྔའི་
རྣམ་ཤེས་ཟག་མེད་དུ་གནས་གྱུར་པ་ནི། དོན་ཀུན་གྲུབ་པའི་ཡེ་ཤེས་སུ་འདོད་དོ། །
གཉིས་པ་མེ་ལོང་ལྟ་བུའི་ཡེ་ཤེས་ནི། ངོ་བོའི་སྒོ་ནས་མཚོན་ན། ང་ཡིར་འཛིན་པ་
མེད་ཅིང་། ཡུལ་གྱི་སྒོ་ནས་ཡུལ་ཕྱོགས་དང་དུས་ལ་སོགས་པ་རིས་སུ་མ་ཆད་པ་
ལ་དམིགས་པའོ། །དུས་ནི་རྟག་ཏུ་ལྡན་ཞིང་སྒྲིབ་གཉིས་བག་ཆགས་དང་བཅས་
པ་སྤངས་པས། ཤེས་བྱ་ཀུན་ལ་མ་རྨོངས་ལ། ཤེས་བྱའི་གཟུགས་སྣང་ཡང་། འདི་
ནི་སྔོན་པོའོ། །འདི་ནི་སེར་པོའོ་ཞེས་སོགས་དམིགས་རྣམ་བྱེ་བྲག་ཏུ་མི་གཅོད་པས་
རྟག་ཏུ་ཤེས་བྱ་དེ་དག་ལ་མངོན་དུ་ཕྱོགས་པ་མ་ཡིན་པའོ། །མཉམ་ཉིད་ཡེ་ཤེས་
ནི་སེམས་ཅན་ཐམས་ཅད་ལ་བདག་གཞན་མཉམ་པ་ཉིད་དུ་བསྒོམས་པས། སྒོམ་
པ་དེ་གོམས་ནས་དག་པའི་རྒྱུ་ལས་བྱུང་བ། སྲིད་ཞིའི་མཐའ་ལ་མི་གནས་པ་ཞི་བ་
ལ་བཞུགས་པ་ནི་མཉམ་ཉིད་ཡེ་ཤེས་ཡིན་པར་འདོད་དོ། །སོ་སོར་རྟོག་པའི་ཡེ་
ཤེས་ཀྱི་ངོ་བོ་ནི། ཤེས་བྱ་ཀུན་ལ་རྟག་ཏུ་མི་ཐོགས་པ་སྟེ་འབད་མེད་དུས་གཅིག་
268



ལུང་ཀུན་ལས་བཏུས་པ།
ལ་གསལ་པོར་མཁྱེན་ཅིང་། ཏིང་ངེ་འཛིན་གཟུངས་མང་པོ་འབྱུང་བས་ན་དེ་རྣམས་
ཀྱི་གཏེར་དང་འདྲ་བའོ། །བྱ་བ་གྲུབ་པའི་ཡེ་ཤེས་ནི། འཇིག་རྟེན་གྱི་ཁམས་རྣམས་
ཀུན་ཏུ་སྐུ་སྣ་ཚོགས་སྟོན་ལ། གྲངས་ལ་སོགས་པ་དཔག་ཏུ་མེད་ཅིང་། བློས་བསམ་
གྱིས་མི་ཁྱབ་པའི་སྤྲུལ་པ་མང་པོས། སེམས་ཅན་ཀུན་གྱི་དོན་སྒྲུབ་པར་བྱེད་དོ། །
གསུམ་པ་དེ་དག་གི་ཡན་ལག་ཡོན་ཏན་གྱི་ཚོགས་ལ་གཉིས་ཏེ། རྣམ་གྲངས་ཀྱི་
སྒོ་ནས་རྒྱས་པར་བཤད་པ་དང་། བསྟོད་པའི་སྒོ་ནས་བསྡུས་ཏེ་བསྟན་པའོ། །དང་
པོ་ལ་སྡེ་ཚན་བཅུ་དགུ་སྟེ། སྟོབས་བཅུ། མི་འཇིགས་པ་བཞི། སོ་སོ་ཡང་དག་པར་
རིག་པ་བཞི། མ་འདྲེས་པའི་ཆོས་བཅོ་བརྒྱད། དབང་བཅུ། ཡོངས་སུ་དག་པ་བཞི།
དྲན་པ་ཉེ་བར་བཞག་པ་གསུམ། ཉོན་མོངས་མེད་པ། དགོངས་མ་ཐག་ཏུ་མཁྱེན་པ།
གཞན་དོན་མ་བསྙེལ་བ། བག་ཆགས་བཅོམ་པ། ཐུགས་རྗེ་ཆེན་པོ། སྤྱན་ལྔ།
མངོན་ཤེས་དྲུག རྣམ་ཐར་བརྒྱད། སྙོམས་འཇུག་དགུ ཟད་པར་བཅུ། ཟིལ་
གནོན་བརྒྱད། དེ་དག་ཐུན་མོང་དང་ཁྱད་པར་དུ་བཞག་པའོ། །དང་པོ་ནི། སྦྱིན་
པ་ལ་ལོངས་སྤྱོད་འབྱུང་བ་གནས། སེར་སྣ་ལ་དེ་འབྱུང་བ་མ་ཡིན་པ་སོགས་ཀུན་
བྱང་གིས་བསྡུས་པའི་རྒྱུ་འབྲས་ཀྱི་གནས་དང་གནས་མ་ཡིན་པ་ཡུལ་ལ་ཆགས་
ཐོགས་མེད་པ་མཁྱེན་པའི་སྟོབས་དང་པོའོ། །དགེ་སྡིག་གི་ལས་ཀྱི་རྣམ་པར་སྨིན་
པའི་ངོ་བོ་དང་རབ་དབྱེ་རྒྱ་ཆེན་པོ་ལ་ཆགས་ཐོགས་མེད་པའི་མཁྱེན་པ་གཉིས་
པའོ། །སངས་རྒྱས་ཉན་ཐོས་དང་རང་རྒྱལ་སོགས་ཀྱི་བྱང་ཆུབ་དོན་དུ་གཉེར་བའི་
མོས་པའི་འདོད་པ་སྣ་ཚོགས་ལ་ཆགས་ཐོགས་མེད་པའི་མཁྱེན་པ་གསུམ་པའོ། །
ht}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གདུལ་བྱའི་འཇིག་རྟེན་རྣམས་ཀྱི་ཁམས་ཏེ་རིགས་སྣ་ཚོགས་ལ་ངེས་པ་དང་མ་
ངེས་པའི་ཡུལ་ལ་ཆགས་ཐོགས་མེད་པའི་མཁྱེན་པ་ནི་བཞི་པའོ། །གདུལ་བྱ་རྣམས་
ཀུན་ནས་ཉོན་མོངས་པ་དང་རྣམ་བྱང་གི་དབང་པོ་མཆོག་རྣོན་པོ་དང༌། མཆོག་མ་
ཡིན་པ་རྟུལ་པོ་དང་། འབྲིང་པོ་རྣམས་ཀྱི་རྣམ་དབྱེ་ལ་ཆགས་ཐོགས་མེད་པའི་མཁྱེན་
པ་ནི་ལྔ་པའོ། །མངོན་མཐོ་དང་ངེས་ལེགས་ཐམས་ཅད་དུ་འགྲོ་བའི་ལམ་ཐེག་པ་
གསུམ་དང་། བསོད་ནམས་དང་མི་གཡོ་བའི་ལས་དང༌། དེ་ལས་བཟློག་པའི་
ཆགས་ཐོགས་མེད་པའི་མཁྱེན་པ་ནི་དྲུག་པའོ། །བསམ་གཏན་དང་རྣམ་ཐར་སྙོམས་
འཇུག་སོགས་ཀྱི་ཀུན་ནས་ཉོན་མོངས་པའི་རོ་མྱང་དང་ཉེས་དམིགས་སོགས་དང༌།
རྣམ་བྱང་དེ་མི་དམིགས་ཤིང་ངེས་པར་འབྱུང་བ་ལ་ཆགས་ཐོགས་མེད་པའི་མཁྱེན་
པ་ནི་བདུན་པའོ། །རང་དང་གཞན་གྱི་འདས་པའི་གནས་སྐབས་སྔོན་གྱི་གནས་ཆེ་
རབས་སྔ་མ་དུ་མ་རྗེས་སུ་དྲན་པ་ལ་ཆགས་ཐོགས་མེད་པའི་མཁྱེན་པ་ནི་བརྒྱད་
པའོ། །འགྲོ་བ་མཐའ་དག་གི་ད་ལྟ་ནས་མ་འོངས་པར་འཇུག་པའི་འཆི་འཕོ་དང་
སྐྱེ་བའི་གནས་སྐབས་ཐམས་ཅད་ལ་ཆགས་ཐོགས་མེད་ པའི་མཁྱེན་པ་ནི་དགུ་
པའོ། །ཉན་རང་རྣམས་སྒྲིབ་པ་ཕྱོགས་གཅིག་གི་དག་པ་དང་། སངས་རྒྱས་མཐའ་
དག་གི་དག་པའི་ཟག་པ་ཟད་པ་ལ་ཆགས་ཐོགས་མེད་པའི་མཁྱེན་པ་ནི་སྟོབས་ནི་
རྣམ་པ་བཅུ་པའོ། །འདི་རྣམས་མི་མཐུན་ཕྱོགས་ཀྱིས་མི་རྫི་བའི་ཕྱིར་སྟོབས་ཞེས་
བྱའོ། །གཉིས་པ་ནི། རང་དོན་གྱི་དབང་དུ་བྱས་པ་གཉིས་དང་། གཞན་དོན་གྱི་
དབང་དུ་བྱས་པ་གཉིས་སོ། །དང་པོ་ནི། སྤངས་པ་དང་རྟོགས་པ་ཕུན་ཚོགས་ཀྱི་



ལུང་ཀུན་ལས་བཏུས་ང་།
རབ་ཏུ་ཕྱེ་བས་དེ་ལ་རྟོགས་པ་ཕུན་སུམ་ཚོགས་པ་ལ། མི་འཇིགས་པའི་རྣམ་པ་ནི།
འཁོར་གྱི་དབུས་སུ་ང་ནི་ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་
པར་སངས་རྒྱས་སོ། །ཞེས་བདག་ཉིད་ཀྱི་ཞལ་གྱིས་མཆེས་པ་ལ་ཆོས་མཐུན་གྱི་
རྒོལ་བ་པོ་མེད་པ་དང༌། སྤངས་པ་ཕུན་སུམ་ཚོགས་པ་ལ་མི་འཇིགས་པ་ནི་ང་ནི་
སྒྲིབ་གཉིས་བག་ཆགས་དང་བཅས་པ་སྤངས་སོ་ཞེས་བདག་ཉིད་ཟག་པ་མ་ལུས་
པ་ཟད་པ་ཉིད་དུ་ཞལ་གྱིས་བཞེས་པ་ལ་ཆོས་མཐུན་གྱི་རྒོལ་བ་པོ་མེད་པ་སྟེ།
རང་དོན་ནོ། །གཞན་གྱི་དོན་ཡང་བར་ཆད་ཀྱི་ཆོས་དེའི་གཉེན་པོ་ངེས་པར་འབྱུང་
བའི་ལམ་སྟོན་པས་རབ་ཏུ་ཕྱེ་བས་དེ་ལ་བར་ཆད་ཀྱི་ཆོས་སྟོན་པ་ལ་མི་འཇིགས་
པའི་རྣམ་པ་ནི་འདོད་ཆགས་ལ་སོགས་པའི་ཉོན་མོངས་པ་རྣམས་ཐེག་པ་གསུམ་
གྱིས་ལམ་ལ་བར་ཆད་བྱེད་པ་ཉིད་དུ་རང་གི་ཉན་ཐོས་རྣམས་ལ་བརྗོད་ཅིང་བསྟན་
པ་ལ་ཆོས་མཐུན་གྱི་རྒོལ་བ་པོ་མེད་པ་དང་། ངེས་འབྱུང་གི་ལམ་སྟོན་པ་ལ་
མི་འཇིགས་པའི་རྣམ་པ་ཐམས་ཅད་ནི་ཤེས་པ་ཉིད་དང༌། ལམ་ཤེས་པ་ཉིད་ལ་
སོགས་པའི་ལམ་བྱང་ཆུབ་གསུམ་དུ་ངེས་པར་འབྱུང་བ་ཉིད་དུ་རབ་ཏུ་བསྟན་པ་ལ། །
ཆོས་མཐུན་གྱི་རྒོལ་བ་པོ་མེད་པ་སྟེ། གཞན་དོན་ནོ། །འདི་དག་ནི་གཞུམ་པ་མེད་
པར་བྱེད་པའི་ཕྱིར་མི་འཇིགས་པའོ། །གསུམ་པ་ནི། ཀུན་ནས་ཉོན་མོངས་པ་དང་
རྣམ་བྱང་གི་ཆོས་རྣམས་ཀྱི་མིང་གི་རྣམ་གྲངས་དུ་མ་དང༌། གཟུགས་ནས་རྣམ་མཁྱེན་
གྱི་བར་གྱི་ཆོས་རྣམས་ཀྱི་རང་དང་སྤྱིའི་མཚན་ཉིད་དང་། ཡུལ་གྱི་མིའི་སྐད་སོ་སོ་
ཇི་སྙེད་པ་དང༌། ཆོས་རྣམས་ཀྱི་ངོ་བོ་དང༌། རྣམ་པའི་རབ་དབྱེ་མཐའ་ཡས་པའི་



གངས་ཅན་རིག་བཅུད་ལས། རྗེ་བཙུར་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ཡུལ་ལ་ཆགས་ཐོགས་མེད་པར་འཇུག་པའི་ཏིང་ ངེ་འཛིན་དང་ཤེས་རབ་ནི་གོ་
རིམ་བཞིན་དུ། ཆོས་སོ་སོ་ཡང་དག་པར་རིག་པ་ལ་སོགས་པ་བཞི་ཡིན་ནོ། །
བཞི་པ་ནི། སྤྱོད་པས་བསྡུས་པ་དྲུག རྟོགས་པས་བསྡུས་པ་དྲུག ཕྲིན་ལས་ཀྱིས་
བསྡུས་པ་གསུམ། ཡེ་ཤེས་ཀྱིས་བསྡུས་པ་གསུམ་གྱི་དང་པོ་ནི། དེ་བཞིན་གཤེགས་
པ་གླང་པོ་ཆེ་གཏུམ་པོ་དང་འགྲོགས་པ་སོགས་སྐུའི་འཁྲུལ་པ་དང་། ནགས་སྟུག་
པོར་ཅ་ཅོ་དང་རྟ་སྐད་འབྱིན་པ་སོགས་གསུང་ལ་ཅ་ཅོ་དང་། བརྗེད་ནས་བྱ་བ་ཤོར་བ་
དང་། དུས་ལས་ཡོལ་བ་ལ་སོགས་པ་དྲན་པ་ཉམས་པ་དང་། སྤྱོད་ལམ་ཐམས་
ཅད་དུ་ཐུགས་མཉམ་པར་མ་བཞག་པ་དང་། འཁོར་འདས་བླང་དོར་ཐ་དད་ཀྱི་
འདུ་ཤེས་དང༌། གདུལ་བྱའི་རྒྱུད་ལ་ཕྲིན་ལས་འཇུག་ཏུ་རུང་མི་རུང་གི་ཡུལ་དུས་
སོགས་སོ་སོར་མ་བརྟགས་ པར་ དེ་ཡལ་བར་དོར་བའི་བཏང་སྙོམས་མི་མངའ་
བའི་རྣམ་པ་སྟེ་དྲུག་ནི་སྒོ་གསུམ་གྱི་གནས་ངན་ལེན་མ་ལུས་པ་སྤངས་པའི་ཡོན་
ཏན་ཡིན་པས་ཉན་རང་དགྲ་བཅོམ་དག་ལས་ཁྱད་པར་དུ་འཕགས་པར་བྱེད་པའི་
ཆོས་ཏེ། ཉན་རང་དག་ལ་ནི་དེ་དག་ལས་བཟློག་པའི་སྒོ་གསུམ་གྱི་གནས་ངན་
ལེན་ཅི་རིགས་པ་ཡོད་པའི་ཕྱིར་རོ། །གཉིས་པ་ནི། དུས་ཐམས་ཅད་དུ་སེམས་
ཅན་གྱི་དོན་མཛད་པའི་འདུན་པ་ཉམས་པ་མི་མངའ་བ་དང༌། འཁོར་བ་ཇི་སྲིད་
པར་སེམས་ཅན་གྱི་དོན་མཛད་པ་ལ་གདུལ་བྱ་གང་ན་ཡོད་པའི་གནས་སུ་གཤེགས་
པའི་བརྩོན་འགྲུས་ཉམས་པ་མི་མངའ་བ་དང་། སེམས་ཅན་འདུལ་བའི་ཐབས་ནམ་
ཡང་མ་བརྗེད་པར་དྲན་པ་ཉམས་པ་མི་མངའ་བ་དང་། ཆོས་རྣམས་ཀྱི་དེ་བཞིན་
ཀ -
འ



ལུང་ཀུན་ལས་བཏུས་པ།
ཉིད་ལ་མཉམ་པར་འཇོག་པའི་ཏིང་ངེ་འཛིན་ཉམས་པ་མི་མངའ་བ་དང་། སེམས་
ཅན་གྱི་བསམ་པ་དང་སྤྱོད་པ་ཇི་ལྟ་བ་བཞིན་དུ་ཆོས་སྟོན་པའི་མཁྱེན་པ་མི་ཟད་
པའི་ཤེས་རབ་ཉམས་པ་མི་མངའ་བ་དང༌། འཁོར་བ་ཇི་སྲིད་པར་སེམས་ཅན་གྱི་
དོན་མཛད་པ་ལ་མི་ཟད་པའི་རྣམ་པར་གྲོལ་བ་ཉམས་པ་མི་མངའ་བ་སྟེ་དྲུག་ནི།
ཉན་རང་རྣམས་ལས་རྟོགས་པ་ཁྱད་པར་འཕགས་པའི་ཆོས་ཏེ་ཉན་རང་རྣམས་ལ་
ནི་དྲུག་པོ་དེ་དག་མ་ཐོབ་པ་ཉམས་པ་དང་ལྡན་པའི་ཕྱིར་རོ། །གསུམ་པ་ནི། སྤྱོད་
ལམ་བཞིས་གདུལ་བྱ་འདུལ་བ་སྐུའི་ཕྲིན་ལས་དང༌། ཆོས་དང་ལྡན་པ་དང་དོན་
དང་ལྡན་པའི་གཏམ་མཛད་པ་གསུང་གི་ཕྲིན་ལས་དང་། བྱམས་པ་དང་སྙིང་རྗེ་
སོགས་ཐུགས་ཀྱི་ཕྲིན་ལས་ཡེ་ཤེས་ཀྱིས་ཀུན་ནས་བསླངས་པའི་ཡེ་ཤེས་སྔོན་དུ་
འགྲོ་ཞིང་། ཡེ་ཤེས་དང་ལྷན་ཅིག་ཏུ་རྒྱུ་བས་ཡེ་ཤེས་ཀྱི་རྗེས་སུ་འབྲང་བ་རྣམ་པ་
གསུམ་ནི། ཉན་རང་ལས་ཕྲིན་ལས་ཁྱད་པར་དུ་བྱེད་པའི་ཆོས་ཏེ། དེ་དག་གི་སྒོ་
གསུམ་གྱི་ལས་ནི་ལུང་མ་བསྟན་གྱི་རྒྱུ་ལས་བྱུང་བ་ཡང་ཡོད་པས་སོ། །བཞི་པ་ནི།
འདས་པ་ལ་སོགས་དུས་གསུམ་གྱི་ཆོས་རྣམས་ལ་འདོད་པ་ཙམ་གྱིས་ཤེས་པས་
མ་ཆགས་པ་རྣམ་པ་ཐམས་ཅད་ཤེས་པས་མ་ཐོགས་པའི་ཡེ་ཤེས་ཀྱིས་རྣམ་པ་
གསུམ་སྟེ། དེ་དག་གི་ནི་ཉན་རང་ལས་ཡེ་ཤེས་ཁྱད་པར་དུ་བྱེད་པའི་ཆོས་ཏེ། དེ་
དག་ལ་འདོད་པ་ཙམ་ལ་རྣམ་པ་ཐམས་ཅད་ཤེས་པ་མེད་པའི་ཕྱིར་རོ། །ལྔ་པ་ནི།
ཇི་ལྟར་འདོད་པ་བཞིན་དུ་ཚེ་འདོར་བ་ལ་སོགས་དབང་བ་ཚེ་དང་། ཅི་ལྟར་འདོད་
པར་ཏིང་ངེ་འཛིན་ལ་འཇུག་པ་སེམས་དང་། ཇི་ལྟར་འདོད་པ་ལྟར་ཡོ་བྱད་ཉེ་བར་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོ་ད་དྲུག་པ།
གནས་པར་བྱེད་པ་ཡོ་བྱད་ལ་དབང་བ་སྟེ། དེ་སྦྱིན་པའི་འབྲས་བུའོ། །ཇི་ལྟར་
འདོད་པ་བཞིན་དུ་སྒོ་གསུམ་གྱི་ལས་སྒྲུབ་པ་ལས་དང་། སེམས་ཅན་གྱི་དོན་དུ་ཇི་
ལྟར་འདོད་པར་ལུས་ལེན་པ་སྐྱེ་བ་ལ་དབང་བ་གཉིས་ནི་ཚུལ་ཁྲིམས་ཀྱི་འབྲས་
བུའོ། །ས་ལ་སོགས་པར་གསེར་ལ་སོགས་པ་ཇི་ལྟར་འདོད་པ་བཞིན་དུ་བསྒྱུར་བ་
མོས་པ་ལ་དབང་བ་ནི་བཟོད་པའི་འབྲས་བུའོ། །ཇི་ལྟར་མོས་པ་བཞིན་དུ་སྒྲུབ་པ་
སྨོན་ལམ་ལ་དབང་བ་ནི་བརྩོན་འགྲུས་ཀྱི་འབྲས་བུའོ། །མངོན་ཤེས་ཀྱིས་བསྡུས་
པའི་རྫ་་འཕྲུལ་ལ་དབང་བ་ནི་བསམ་གཏན་གྱི་འབྲས་བུའོ། །ཇི་ལྟར་འདོད་པ་བཞིན་
དུ་ཡེ་ཤེས་མངོན་དུ་བྱེད་པ་ཡེ་ཤེས་ལ་དབང་བ་དང་། གསུང་རབ་ཡན་ལག་བཅུ་
གཉིས་ཇི་ལྟར་འདོད་པ་བཞིན་དུ་སྟོན་ནུས་པ་ནི་ཆོས་ལ་དབང་བ་སྟེ། དེ་གཉིས་
ནི་ཤེར་ཕྱིན་གྱི་འབྲས་བུའོ། །དྲུག་པ་ནི། བསམ་གཏན་ལ་བརྟེན་ནས་ལུས་འདོར་
ལེན་ལ་དབང་ཐོབ་པ་རྟེན་དང་། སྤྲུལ་བསྒྱུར་ལ་དབང་ཐོབ་པ་དམིགས་པ་དང༌།
སྐད་ ཅིག་ རེ་ རེ་ ལ་ ཏིང་ ངེ་ འཛིན་གྲངས་ མེད་ པ་ ལ་འཇུག་ པ་ ལ་ཐུགས་དང༌།
གཟུངས་ཀྱི་སྒོ་དཔག་ཏུ་མེད་པ་ལ་དབང་འབྱོར་བ་ཡེ་ཤེས་ཡོངས་སུ་དག་པ་ཞེས་
བྱ་བ་བཞིའོ། །བདུན་པ་ནི། ཆོས་སྟོན་པ་ན་འཁོར་ཁ་ཅིག་ཉན་འདོད་ཅིང་རྣ་བ་
གཏོད་ཅིང་སེམས་ཉེ་བར་འཇོག་ལ་ཁ་ཅིག་དེ་ལས་བཟློག་སྟེ། ཉན་པར་མི་འདོད་
པ་དང་། ཁ་ཅིག་ཉན་ཁ་ཅིག་མི་ཉན་པ་གཉིས་ག་དག་ལ་གོ་རིམ་བཞིན་དུ། ཐུགས་
དགྱེས་པས་རྗེས་སུ་ཆགས་པ་དང་། མི་དགྱེས་པས་ཁོང་ཁྲོ་བ་དང་། དགྱེས་མི་
དགྱེས་གཉིས་དབེན་པ་ཁོ་ནར་བཏང་སྙོམས་སུ་དྲན་པ་དང་ལྡན་པར་གནས་སོ་



ལུང་ཀུན་ལས་བཏུས་པ། །
ཞེས་བྱའོ། །བརྒྱད་པ་ནི། ཉན་རང་སོགས་ནི་བསོད་སྙོམས་སོགས་ལ་རྒྱུ་བའི་སྔོན་
རོལ་དུ། མངོན་ཤེས་ཀྱིས་འགའ་ཞིག་བདག་ལ་དམིགས་ནས་ཉོན་མོངས་སྐྱེ་བར་
མི་འགྱུར་རམ། ཞེས་བརྟགས་ནས་སྐྱེ་བར་ཤེས་ན། བདག་ལ་དམིགས་ནས་
འགའ་ཡང་ཉོན་མོངས་སྐྱེ་བར་མ་གྱུར་ཅིག་སྙམ་པས་བསམ་གཏན་བཞི་པའི་
རབ་མཐའ་ལ་བརྟེན་ནས་ཉོན་མོངས་པ་མེད་པའི་ཏིང་ངེ་འཛིན་ལ་སྙོམས་པར་
འཇུག་ལ། དེའི་སྟོབས་ཀྱིས་བདག་ལངས་ནས་རྒྱུ་བ་ན་འགའ་ཞིག་གི་རྒྱུད་ལ་
ཡང་བདག་ལ་དམིགས་པའི་ཉོན་མོངས་པ་མི་སྐྱེ་བ་ཙམ་བྱེད་ལ། སངས་རྒྱས་ཀྱི་
ཉོན་མོངས་པ་མེད་པ་ནི། གང་གི་རྒྱུད་ལ་དམིགས་པའི་ཉོན་མོངས་པ་སྐྱེ་བའི་སེམས་
ཅན་དེའི་ཉོན་མོངས་པ་དྲུངས་འབྱིན་པའི་ཕྲིན་ལས་མཛད་པས་སྔ་མ་ལས་ཁྱད་
པར་དུ་འཕགས་སོ། །དགུ་པ་ནི། སངས་རྒྱས་ཀྱི་སྨོན་མཁྱེན་ནི་ཉན་རང་ལས་
ཁྱད་པར་ལྔས་ཁྱད་པར་དུ་འཕགས་ཏེ། འབད་རྩོལ་གྱི་མཚན་མ་མེད་པས་ལྷུན་
གྱིས་གྲུབ་པ་དང་། དངོས་པོ་ལ་མ་ཞེན་པས་ཆགས་པ་སྤངས་པ་དང༌། སྒྲིབ་པ་
སྤངས་པས་ཡུལ་ཀུན་ལ་ཐོགས་པ་མེད་པ་དང་། འཁོར་བ་ཇི་སྲིད་པར་རྟག་ཏུ་
གནས་པ་དང་། སོ་སོ་ཡང་དག་རིག་པའི་སྒོ་ནས་གདུལ་བྱ་འདྲི་བ་ཀུན་ལ་ལན་
འདེབས་པའོ། །བཅུ་པ་ནི། རྒྱ་མཚོ་ཆུ་སྲིན་གནས་ཀྱི་བརླབས། །དུས་ལས་ཡོལ་
བར་འགྱུར་སྲིད་ཀྱི། །གདུལ་བར་བྱ་བའི་སྲས་རྣམས་ལའང་། །སངས་རྒྱས་དུས་
ལས་ཡོལ་མི་མངའ། །ཞེས་པ་ལྟར་སེམས་ཅན་གྱི་དོན་ལ་བསྙེལ་བ་མི་མངའ་བ་
དང་། བཅུ་གཅིག་པ་ནི། ཉོན་མོངས་པ་དང་ཤེས་བྱའི་སྒྲིབ་པའི་བག་ལ་ཉལ་གྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ངོ་བོའི་ས་བོན་སྤངས་པས། ཉོན་མོངས་པ་དང་བཅས་པ་ལྟ་བུའི་ཀུན་ཏུ་སྤྱོད་པ་
མི་མངའ་བའོ། །བཅུ་གཉིས་པ་ནི། འགྲོ་བ་ཀུན་ལ་དམིགས་ནས། ཉིན་མཚན་
ལན་དྲུག་ཏུ་གཟིགས་པ་ནི་ཐུགས་རྗེ་ཆེན་པོའོ། །བཅུ་གསུམ་པ་ལས་ཤའི་སྤྱན་ནི།
དཔག་ཚད་བརྒྱ་ནས་སྟོང་གསུམ་ཚུན་ཆད་ཀྱི་གཟུགས་ཀྱི་ཡུལ་ཅན་ནོ། །ལྷའི་
སྤྱན་ནི། མཆོད་རྟེན་ལ་མར་མེ་ཕུལ་བ་སོགས་ཀྱི་རྣམ་སྨིན་ལས་བྱུང་བ། སེམས་
ཅན་ཐམས་ཅད་ཀྱི་འཆི་འཕོ་བ་དང་སྐྱེ་བའི་ཡུལ་ཅན་ནོ། །ཤེས་རབ་ཀྱི་སྤྱན་ནི།
ཆོས་ཐམས་ཅད་ལ་གང་ཟག་དང་ཆོས་ཀྱི་མཚན་མར་མི་རྟོག་པའི་ཡུལ་ཅན་ནོ། །
ཆོས་ཀྱི་སྤྱན་ནི། བརྒྱད་པ་དང་རྒྱུན་དུ་ཞུགས་པ་ལ་སོགས་པ་འཕགས་པའི་གང་
ཟག་ཐམས་ཅད་ཇི་ལྟ་བ་བཞིན་དུ་རྟོགས་པའི་ཡུལ་ཅན་ནོ། །སངས་རྒྱས་ཀྱི་སྤྱན་ནི།
ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་ཡུལ་
ཅན་ནོ། །དེ་ལ་ཤའི་སྤྱན་ནི་ཚོགས་ལམ་དང་། ལྷའི་སྤྱན་སྦྱོར་ལམ་དང་། ཤེས་
རབ་ཀྱི་སྤྱན་མཐོང་ལམ་མཉམ་གཞག་དང་། ཆོས་ཀྱི་སྤྱན་དེའི་རྗེས་ཐོབ་དང་།
སངས་རྒྱས་ཀྱི་སྤྱན་མཚན་ཉིད་པ་སངས་རྒྱས་ཀྱི་ས་དང༌། རྗེས་མཐུན་པ་ས་
བརྒྱད་པ་ནས་ཡོད་དོ། །བཅུ་བཞི་པ། རྫུ་འཕྲུལ་གྱི་མངོན་ཤེས་ནི། ས་གཡོ་བ་
དང་། གཅིག་ཏུ་བསྡུས་ཤིང་མང་དུ་བསྒྱུར་བ་ལ་སོགས་པ་བྱེད་པའི་ཏིང་ངེ་འཛིན་
དང་ཤེས་རབ་མཚུངས་ལྡན་དང་བཅས་པའོ། །ལྷའི་རྣ་བ་ནི་འཇིག་རྟེན་ཁམས་
ཐམས་ཅད་ན་གནས་པའི་སྒྲ་ཆུང་དུ་དང་ཆེན་པོ་སོགས་ཐོས་པ། སྒོམ་པའི་སྟོབས་
ཀྱིས་བྱུང་བ་མཉམ་པར་བཞག་པའི་སས་བསྡུས་པའི་གཟུགས་ཅན་དང་བའོ། །
༢༣༨



ལུང་ཀུན་འ་ས་བཏུས་པ།
གཞན་སེམས་ཤེས་པའི་མངོན་ཤེས་ནི། བདག་གཞན་གྱི་སེམས་འདོད་ཆགས་
དང་བཅས་པ་དང་འདོད་ཆགས་དང་བྲལ་བ་ཇི་ལྟ་བ་བཞིན་དུ་ཤེས་པའི་ཏིང་ངེ་
འཛིན་དང་ཤེས་རབ་མཚུངས་ལྡན་དང་བཅས་པའོ། །སྔོན་གནས་རྗེས་དྲན་ནི།
རང་གཞན་གྱི་ཚེ་རབས་སྔ་མ་དུ་མ་རྗེས་སུ་དྲན་པའི་ཏིང་ངེ་འཛིན་དང་ཤེས་རབ་
མཚུངས་ལྡན་དང་བཅས་པའོ། །ལྷའི་མིག་ནི། བསྐལ་བ་དང་མ་བསྐལ་བའི་
གཟུགས་ཕྲ་རགས་ཐམས་ཅད་མཐོང་བ་སྒོམ་པ་ལས་བྱུང་བ་མཉམ་པར་བཞག་
པས་བསྡུས་པའི་གཟུགས་དང་བའོ། །ཟག་པ་ཟད་པའི་མངོན་ཤེས་ནི། སྒྲིབ་གཉིས་
སྤོང་བར་བྱེད་པའི་ཐབས་དང་། དེ་དག་སྤངས་པའི་རྣམ་གྲོལ་ཇི་ལྟ་བ་བཞིན་དུ་
ཤེས་པའི་ཏིང་ངེ་འཛིན་དང་ཤེས་རབ་བོ། །དེ་ལ་མངོན་ཤེས་དང་པོ་ལྔ། བསམ་
གཏན་གྱི་དངོས་གཞིའི་སེམས་ཁོ་ན་ལ་བརྟེན་གྱི་གཞན་ལ་མ་ཡིན་ཏེ། ཉེར་སྡོགས་
རྣམས་ནི་ཞི་གནས་ཤས་ཆུང་བའི་ཕྱིར་དང༌། གཟུགས་མེད་རྣམས་ནི་ལྷག་མཐོང་
ཤས་ཆུང་བའི་ཕྱིར། ཡོན་ཏན་གནས་ཁྱད་པར་ཅན་གྲུབ་པའི་རྟེན་དུ་རུང་བ་མ་
ཡིན་ནོ། །ཐ་མ་ནི་བསམ་གཏན་ས་དྲུག་དང་གཟུགས་མེད་དང་པོ་གསུམ་ལ་བརྟེན་ཏེ།
དེ་དག་ལ་བརྟེན་ནས་དགྲ་བཅོམ་པའི་འབྲས་བུ་ཐོབ་པའི་ཕྱིར་རོ། །བཅོ་ལྔ་པ་ནི།
གཟུགས་ཅན་གཟུགས་ལ་ལྟ་བའི་རྣམ་ཐར་ནི། བསམ་གཏན་བཞི་པ་ལ་བརྟེན་ནས།
ནང་ལྟ་བ་པོ་བདག་ལ་གཟུགས་སུ་འདུ་ཤེས་བཞག་སྟེ། ཕྱི་རོལ་གྱི་གཟུགས་ཆེ་
ཆུང་བཟང་ངན་སོགས་ལ། ཆེ་བ་ལ་ཆུང་ངུར་ལྟ་བ་ལ་སོགས་གང་དང་གང་དུ་
སྤྲུལ་པར་འདོད་པ་ལ་དེ་དང་དེར་མོས་པར་བྱེད་པའི་ཏིང་ངེ་འཛིན་དང་ཤེས་རབ་སྟེ།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ང་དྲུག་པ།
ཕྱི་རོལ་གྱི་གཟུགས་ལ་ལྟ་བའི་རྣམ་ཐར་ནི། ནང་བལྟ་བ་པོ་བདག་ལ་གཟུགས་
ཅན་མ་ཡིན་པར་འདུ་ཤེས་བཞག་སྟེ་ཕྱི་རོལ་གྱི་གཟུགས་ལ་སྔ་མ་བཞིན་དུ་ལྟ་
བའོ། །སྡུག་པའི་རྣམ་པར་ཐར་པ་ནི། སྡུག་མི་སྡུག་སྤྲུལ་པ་ལ་འདོད་མི་འདོད་
སོགས་ ཀུན་ནས་ཉོན་མོང་ཀྱི་གཉེན་པོར་བསམ་གཏན་བཞི་པ་ལ་བརྟེན་ནས།
སྡུག་མི་སྡུག་སོགས་ཕན་ཚུན་ལྟོས་པའི་འདུ་ཤེས་དང༌། སྡུག་མི་སྡུག་ཕན་ཚུན་རྗེས་
སུ་འབྲེལ་བའི་འདུ་ཤེས་དང༌། རྣམ་ཐར་ཐམས་ཅད་སྡུག་པར་རོ་གཅིག་ཏུ་མོས་
པའི་ཏིང་ངེ་འཛིན་དང་ཤེས་རབ་མཚུངས་ལྡན་དང་བཅས་པའོ། །ནམ་མཁའ་མཐའ་
ཡས་སོགས་གཟུགས་མེད་ཀྱི་རྣམ་ཐར་བཞི་ནི་རང་སའི་ཏིང་ངེ་འཛིན་དག་པ་རོ་
མྱང་གི་སྒྲིབ་པ་ལས་གྲོལ་བའི་ཕྱིར་རྣམ་ཐར་དུ་བཞག་གོ །བཅུ་དྲུག་པ་ནི། བསམ་
གཏན་བཞི་ལ་སོགས་པ་སྟེ། འདི་དག་སྔ་མ་སྔ་མ་མ་ཐོབ་པར་ཕྱི་མ་ཕྱི་མ་ལ་སྙོམས་
པར་འཇུག་མི་ནུས་པས། མཐར་གྱིས་སྙོམས་པར་གནས་པའི་སྙོམས་འཇུག་ཅེས་
བྱའོ། །དེ་དག་གི་ངོ་བོ་ནི་བཤད་ཟིན་ཏོ། །བཅུ་བདུན་པ་ནི། འབྱུང་བ་ས་དང་།
ཆུ་དང༌། མེ་དང༌། རླུང་བཞིའི་ཟད་པར་བཞི་ནི། བསམ་གཏན་ལ་བརྟེན་ནས་
མཐའ་དག་ས་ལ་སོགས་པ་འབྱུང་བ་དང་དེ་དག་གི་ཁྱད་པ་དུ་མོས་པ་བྱས་ཏེ་
བསྒོམ་པ་ལས། འབྱུང་བ་དེ་དང་དེར་སྣང་ཞིང་སྤྲུལ་པར་བྱེད་པའི་ཏིང་ངེ་འཛིན་
དང་ཤེས་རབ་འབྲེལ་བའོ། །སྔོན་པོ། སེར་པོ། དམར་པོ། དཀར་པོ་བཞི་ཡང་
བསམ་གཏན་ལ་བརྟེན་ནས་མཐའ་དག་སྔོན་པོ་ལ་སོགས་པ་དེ་དང་དེར་སྣང་
བའི་ཏིང་ངེ་འཛིན་ཤེས་རབ་བོ། །ནམ་མཁའ་དང་རྣམ་ཤེས་ཀྱི་ཟད་པར་ནི་ནམ་
23



ལུང་ཀུར་འ་ས་བཏུས་དང༌།
མཁའ་མཐའ་ཡས་སྐྱེ་མཆེད། རྣམ་ཤེས་མཐའ་ཡས་སྐྱེ་མཆེད་ལ་བརྟེན་ནས་མཐའ་
དག་ནམ་མཁའ་དང་རྣམ་ཤེས་སུ་སྣང་བའི་ཏིང་ངེ་འཛིན་དང་ཤེས་རབ་བོ། །བཅོ་
བརྒྱད་པ། བསམ་གཏན་ལ་བརྟེན་ནས་ནང་གཟུགས་མེད་པར་འདུ་ཤེས་པའི་ཕྱི་
རོལ་གྱི་གཟུགས་ཆུང་ངུ་དག་ལ་དེ་ལྟར་ལྟ་ཞིང་གཟུགས་དེ་དག་ཟིལ་གྱིས་མནན་
ནས་ཤེས། ཟིལ་གྱིས་མནན་ནས་མཐོང་བ་དེ་ནི་དང་པོའོ། །གཟུགས་ཆུང་ངུའི་
གནས་སུ་ཆེན་པོ་སྦྱོར་བ་ནི་གཉིས་པའོ། །ནང་གཟུགས་སུ་འདུ་ཤེས་པས་ཕྱི་རོལ་
གྱི་གཟུགས་ཆུང་ངུ་ལ་སྔ་མ་ལྟར་ལྟ་བ་ནི་གསུམ་པའོ། །ཆུང་ངུའི་གནས་སུ་ཆེན་པོ་
སྦར་བ་ནི་བཞི་པའོ། །བཞི་པོ་འདི་དག་ནི་རྣམ་པར་ཐར་པ་དང་པོ་ཉིད་ཀྱི་རྒྱ་ལས་
བྱུང་བའོ། །ནང་གཟུགས་མེད་པར་འདུ་ཤེས་པས་ཕྱི་རོལ་གྱི་གཟུགས་སྔོན་པོའོ། །
ཁ་དོག་སྔོན་པོ་སྔོན་པོ་ལྟ་བུར་སྟོན་པ། འོད་སྔོན་པོ་འབྱུང་བ་རྣམས་ལ་ལྟ་སྟེ། གཟུགས་
དེ་དག་ཟིལ་གྱིས་མནན་ནས་ཤེས། ཟིལ་གྱིས་མནན་ནས་མཐོང་བ་ནི་ཟིལ་གྱིས་
གནོན་པའི་སྐྱེ་མཆེད་ལྔ་པའོ། །དེ་བཞིན་དུ་སེར་པོ་དམར་པོ་དཀར་པོ་རྣམས་ལ་
ཡང་ཅི་རིགས་སུ་སྦྱར་ཏེ་ཁ་དོག་ཟིལ་གྱིས་མནན་པའི་སྐྱེ་མཆེད་བཞི་པོ་འདི་ནི་
སྡིག་པའི་རྣམ་པར་ཐར་པ་ཉིད་ལས་བྱུང་བའོ། །བཅུ་དགུ་པ་ནི། དེ་ལྟར་རྣམ་ཐར་
བརྒྱད་ནས་ཟིལ་གནོན་གྱི་བར་དེ་དག་ནི། འཕགས་པ་གཞན་ཉན་ཐོས་དང་རང་
སངས་རྒྱས་རྣམས་ལ་ཡང་། ཡོད་པས་ཐུན་མོང་གི་ཡོན་ཏན་ཡིན་ལ། སྟོབས་བཅུ་
མི་འཇིགས་པ་བཞི་ལ་སོགས་པ་སངས་རྒྱས་ཀྱི་ཆོས་མ་འདྲེས་པ་རྣམས་ནི། སངས་
རྒྱས་ཁོ་ནའི་ཐུན་མོང་མ་ཡིན་པའི་ཡོན་ཏན་ཡིན་ནོ། །གཉིས་པ་བསྟོད་ཚུལ་གྱིས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོར་དྲུག་པ།
བསྡུ་བ་ལ། སྤྱིར་བསྟན་པ་དང༌། བྱེ་བྲག་ཏུ་བཤད་པ་གཉིས་ཀྱི། དང་པོ་ནི།
སངས་རྒྱས་ཡོན་ཏན་ཞེས་སོགས་སོ། །གཉིས་པ་ལ་གཉིས། ཐུན་མོང་བ་དང་།
ཁྱད་པར་བ་གཉིས་ཀྱི། དང་པོ་ལ་བཅུ། ཚད་མེད་བཞི། རྣམ་ཐར། ཟིལ་གནོན།
ཟད་པར། ཉོན་མོངས་པ་མེད་པ། བསམ་ནས་ཤེས་པ། སོ་སོ་ཡང་དག་རིག་པ།
མངོན་ཤེས། མཚན་དཔེ། ཡོངས་དག་རྣམས་སོ། །དང་པོ་ནི། བརྩེ་བ་ནི་ཚད་
མེད་པ་བཞིའི་སྤྱི་མིང་ཡིན་པས་དེ་དང་ལྡན་པའི་ཕྱིར་རོ། །སེམས་ཅན་རྣམས་ལ་
བརྩེ་བ་ཅན་ནོ། །བརྩེ་བ་དེ་ཉིད་ལས་བདེ་བ་དང་ཕན་པའི་དགོངས་པ་གཉིས་
ལས། དང་པོ་ནི། ཚད་མེད་པ་གསུམ་སྟེ། བྱམས་པས་བདེ་བ་དང་ཕྲད་པ་དང༌།
སྙིང་རྗེས་སྡུག་བསྔལ་དང་བྲལ་བ་དང་། དགའ་བས་བདེ་བ་དང་མི་འབྲལ་བའི་
དགོངས་པ་ཅན་ནོ། །བཏང་སྙོམས་ནི་རྗེས་སུ་ཆགས་པ་དང་ཁོང་ཁྲོ་བའི་ཀུན་ནས་
ཉོན་མོངས་པ་མེད་པར་བཞེད་པའི་ཕན་པའི་དགོངས་པ་གཉིས་ཏེ། དེ་ལྟར་ཕན་
བདེ་གཉིས་ཀྱི་དགོངས་པ་དང་ལྡན་པའི་སངས་རྒྱས་དེ་ལ་ཕྱག་འཚལ་ལོ། །གཉིས་
པ་གསུམ་པ་བཞི་པ་རྣམས་ནི། ཐུབ་པ་བཅོམ་ལྡན་འདས་ཀྱི་རྣམ་ཐར་བརྒྱད་ནི། །
སྒྲིབ་པ་ཀུན་ལས་ངེས་པར་གྲོལ་བ་ཡིན་ལ། ཟིལ་གནོན་བརྒྱད་ཀྱིས་འཇིག་རྟེན་
ཐམས་ཅད་ཟིལ་གྱིས་གནོན་ཅིང་ཟད་པར་བཅུ་ནི་སངས་རྒྱས་ཀྱི་མཁྱེན་པས་ཤེས་
བྱ་ལ་ཀུན་ལ་ཁྱབ་པ་སྟེ། དེ་ལྟར་ཐུགས་སྒྲིབ་པ་གཉིས་ལས་གྲོལ་ཞེས་པའོ། །ལྔ་པ་ནི།
སེམས་ཅན་ཉོན་མོངས་པ་ཅན་མ་ལུས་པ་ཐམས་ཅད་ཀྱི་ཉོན་མོངས་པའི་རིགས་
མ་ལུས་པ་ཐམས་ཅད་འདུལ་ཞིང་། ཉོན་མོངས་པ་མངོན་འགྱུར་མེད་པ་རྣམས་ལ་
TS ]



ལུང་ཀུན་ལས་བཏུས་པ་།
ཡང་ཕྱིས་མི་སྐྱེ་བར་བྱ་བའི་ཕྱིར་གཉེན་པོ་བསྟན་ནས་ཉོན་མོངས་པའི་ས་བོན་
འཇོམས་པར་མཛད་པ་དང༌། སེམས་ཅན་ཉོན་མོངས་པ་ཅན་ལ་ལྷག་པར་བརྩེ་
བའོ། །དྲུག་པ་ནི། གདུལ་བྱའི་བསམ་པ་ལ་སོགས་འགའ་ཞིག་མཁྱེན་པར་བཞེད་
པ་ན། འབད་རྩོལ་མེད་པར་ལྷུན་གྱིས་གྲུབ་པར་མངོན་དུ་གྱུར་པ་དང༌། སྒྲིབ་པ་
གཉིས་དང་བྲལ་བའི་ཕྱིར་ཆགས་པ་དང་ཐོགས་པ་མི་མངའ་བ་སྟེ། རྒྱུད་བླ་མ་ལས།
ཉོན་མོངས་སྤངས་ཕྱིར་ཆགས་པ་མེད། །ཤེས་བྱའི་སྒྲིབ་ཀུན་དག་པའི་ཕྱིར། །
ཐམས་ཅད་དུ་ནི་ཐོགས་པ་མེད། །ཅེས་སོ། །རྟག་ཏུ་མཉམ་པར་བཞག་པ་ཉིད་
དང༌། འདྲི་བ་ཀུན་གྱི་ལན་སྟོན་པའི་སྒོ་ནས་ཐེ་ཚོམ་གཅོད་པའོ། །ཉན་ཐོས་ཀྱི་
སྨོན་ནས་ཤེས་པ་ནི་འཕྲལ་དུ་སྨོན་ལམ་འདེབས་ཤིང་འབད་རྩོལ་གྱི་སྒོ་ནས་
སྙོམས་པར་འཇུག་པ་ལ་ལྟོས་པ་དང༌། ཉི་ཚེ་ཤེས་པ་དང༌། རེས་འགའ་མཉམ་
པར་མ་བཞག་པ་དང་། ཐེ་ཚོམ་འགའ་ཞིག་གཅོད་མི་ནུས་པའི་ཕྱིར་རོ། །རིམ་པ་
ལྟར་ལྷུན་གྱིས་གྲུབ་པ་ལ་སོགས་པ་མ་ཡིན་ནོ། །བདུན་པ་ནི། རྟེན་དང་བརྟེན་པ་
ནི་ཆོས་དང་དོན་ངོ་བོ་ཡང་དག་པར་རིག་པ་སྟེ། བཤད་པར་བྱའོ། །གསུང་དང་
མཁྱེན་པ་ནི་ངེས་པའི་ཚིག་དང་སྤོབས་པ་སོ་སོ་ཡང་དག་པར་རིག་པ་སྟེ། འཆད་
བྱེད་དོ། །དེ་དག་ལ་བློས་རྟག་ཏུ་ཐོགས་པ་མི་མངའ་བའི་སྒོ་ནས་དམ་པའི་ཆོས་
ལེགས་པར་སྟོན་པའོ། །བརྒྱད་པ་ནི། རྫུ་འཕྲུལ་གྱི་མངོན་པར་ཤེས་པས་གདུལ་
བྱའི་དྲུང་དུ་གཤེགས་ནས་གཞན་སེམས་ཤེས་པའི་མངོན་ཤེས་ཀྱིས་སེམས་ཀྱི་
རྣམ་གྲངས་མངོན་པར་ཤེས་པས། སེམས་ཅན་གྱི་སྤྱོད་པ་མཁྱེན་པར་མཛད་དེ།
DS]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
ལྷའི་རྣ་བའི་མངོན་ཤེས་ཀྱིས་དེ་དག་གི་སྐད་ཀྱིས་ཆོས་སྟོན་པ་མཁྱེན་ནས། སྔོན་
གྱི་གནས་རྗེས་སུ་དྲན་པའི་མངོན་ཤེས་ཀྱིས་སྔོན་གྱི་མཐའ་ནས་འདིར་འོང་བ་
དང༌། ལྷའི་མིག་གིས་ཕྱི་མའི་མཐར་འགྲོ་བ་དང་། ཟག་པ་ཟད་པའི་མངོན་ཤེས་
ཀྱིས་ཐེག་པ་གསུམ་གྱི་ལམ་གྱིས་ཇི་ལྟར་འཁོར་བ་ལས་ངེས་པར་འབྱུང་བའི་ཚུལ་
རྣམས་མཁྱེན་ནས། དེ་དག་དང་མཐུན་པར་གདམས་ངག་ལེགས་པར་འདོམས་
པར་མཛད་དོ། །དགུ་པ་ནི། ལུས་ཅན་ཀུན་གྱི་ཁྱོད་མཐོང་ན། མཚན་བཟང་པོ་
སུམ་ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ་དང་ལྡན་པས། སྐྱེས་བུ་དམ་པ་
ལགས་པར་འཚལ་ཞིང་། དེའི་ལས་མཐོང་བ་ཙམ་གྱིས་རབ་ཏུ་དང་བར་མཛད་
པའོ། །བཅུ་པ་ནི། རྟེན་ཡོངས་སུ་དག་པ་ནི་ལུས་ལེན་པ་དང་། ཇི་སྲིད་བཞེད་
པའི་བར་དུ་གནས་པ་དང་། དུས་ལ་བབ་པ་ན་གཏོང་བ་ལ་མངའ་བརྙེས་པའོ། །
དམིགས་པ་ཡོངས་སུ་དག་པ་ནི་དམིགས་པ་མེད་པ་སྤྲུལ་པ་དང༌། ཡོད་པ་བསྒྱུར་
བའོ། །ཐུགས་ཡོངས་སུ་དག་པ་ནི་རྣམ་པ་ཐམས་ཅད་དུ་ཏིང་ངེ་འཛིན་ལ་མངའ་
བརྙེས་པའོ། །ཤེས་རབ་ཡོངས་སུ་དག་པ་ནི་རྣམ་པ་ཐམས་ཅད་དུ་ཡེ་ཤེས་ལ་
མངའ་བརྙེས་པའོ། །གཉིས་པ་ཁྱད་པར་ལ་བཅུ་སྟེ། སྟོབས་བཅུ། མི་འཇིགས་པ་
བཞི། བསྲུང་བ་མེད། དྲན་པ་ཉེ་བར་བཞག་པ་གསུམ། བག་ཆགས་སྤངས་པ། །
བསྙེལ་བ་མེད། ཐུགས་རྗེ་ཆེན་པོ། མ་འདྲེས་ཆོས། རྣམ་མཁྱེན། ཕར་ཕྱིན་དྲུག་
མཐར་སོན་པའོ། །དང་པོ་ནི། བྱེད་ལས་ཀྱི་སྒོ་ནས་བསྟན་ཏེ། གསོད་པའི་མཚན་
ཉིད་ལ་སོགས་པ་བདེ་འགྲོའི་ཐབས་སུ་འདོད་པ་ནི། ཐབས་ལ་བསླུ་བའི་བདུད་
2-



ལུང་ཀུན་ལས་བཏུས་པ།
ཡིན་ལ། གནས་དང་གནས་མ་ཡིན་པ་མཁྱེན་པའི་སྟོབས་ཀྱིས་དགེ་བ་ནི་བདེ་
འགྲོའི་གནས་ཡིན་གྱི། གསོད་པའི་མཚན་ཉིད་ལ་སོགས་པ་མི་དགེ་བ་ནི་མ་ཡིན་
པར་བསྟན་པས་དེ་འཇོམས་སོ། །ཐབས་ལ་བསླུ་བའི་བདུད་ནི་སྡིག་པ་བྱས་ཤིང་
དགེ་བ་མ་བྱས་ཀྱང་། དབང་ཕྱུག་ལ་སོགས་པ་མཉེས་ནས་ངན་འགྲོར་མི་ལྟུང་
བར་འདོད་པ་ལ་སོགས་པ་ཡིན་ལ། ལས་བདག་གིར་བྱ་བ་མཁྱེན་པའི་སྟོབས་
ཀྱིས་རང་གི་དགེ་མི་དགེའི་ལས་བྱས་པ་དེ་རང་གིས་མྱོང་བར་འགྱུར་བས། དེ་ལ་
དབང་ཕྱུག་ལ་སོགས་པས་བསྐྱབ་པར་མི་ནུས་པ་བསྟན་པས་དེ་འཇོམས་སོ། །
འཇིག་རྟེན་པའི་བསམ་གཏན་ཐོབ་པ་ཙམ་གྱིས་གྲོལ་བར་སྟོན་པ་ནི། དག་པ་ལ་
སླ་བའི་བདུད་ཡིན་ལ། བསན་གཏན་དང་། རྣམ་པར་ཐར་པ་དང༌། ཏིང་ངེ་འཛིན་
དང་། སྙོམས་པར་འཇུག་པ་མཁྱེན་པའི་སྟོབས་ཀྱིས་འཇིག་རྟེན་པའི་བསམ་གཏན་
གྱི་ཉོན་མོངས་པ་ས་བོན་རྩ་བ་ནས་སྤོང་མི་ནུས་པ་བསྟན་པས་འཇོམས་སོ། །ཐེག་
ཆེན་གྱི་རིགས་ཅན་ཐེག་ཆེན་སྤངས་ནས་ཐེག་དམན་ལ་སྦྱོར་བ་ནི། ཐེག་པ་ཆེན་
པོས་ངེས་པར་འབྱུང་བ་ལ་རབ་ཏུ་བསླུ་བའི་བདུད་ཡིན་ལ། དབང་པོ་མཆོག་དང་
མཆོག་མ་ཡིན་པ་མཁྱེན་པའི་སྟོབས་ལ་སོགས་པ་བདུན་གྱིས་ནི་དེ་འཇོམས་ཏེ།
དབང་པོ་མཆོག་དང་མཆོག་མ་ཡིན་པ་མཁྱེན་པའི་སྟོབས་ཀྱིས་དད་པ་ལ་སོགས་
པ་ཆུང་ངུ་དང་འབྲིང་དང་ཆེན་པོ་མཁྱེན་ཏེ་ཆེན་པོ་ལ་འགོད་པ་དང་། མོས་པ་སྣ་
ཚོགས་མཁྱེན་པས་མོས་པའི་བྱེ་བྲག་སྣ་ཚོགས་མཁྱེན་ནས་ཐེག་ཆེན་གྱི་མོས་པ་
ལ་འགོད་པ་དང་། ཁམས་སྣ་ཚོགས་མཁྱེན་པས་སེམས་ཅན་གྱི་རིགས་ཀྱི་བྱེ་བྲག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོ་ང་དྲུག་པ། །
ཤེས་ནས་རིགས་དང་འཚམ་པའི་ལས་ལ་འགོད་པ་དང༌། ཐམས་ཅད་དུ་འགྲོ་བའི་
ལམ་མཁྱེན་པས་ཀུན་ནས་ཉོན་མོངས་པ་དང་། རྣམ་པར་བྱ་བའི་ལམ་གྱིས་བྱེ་བྲག་
ཐམས་ཅད་ཤེས་ནས་ཐེག་ཆེན་གྱི་ལམ་ལ་འགོད་པ་དང༌། སྔོན་གྱི་གནས་རྗེས་སུ་
དྲན་པས་གདུལ་བྱ་རྣམས་ཀྱི་སྔོན་གྱི་ཚེ་རབས་རྣམས་མཁྱེན་པ་དང་། འཆི་འཕོ་
བ་དང་སྐྱེ་བ་མཁྱེན་པས་མ་འོངས་པ་ན་གང་དུ་སྐྱེ་བ་མཁྱེན་པ་དང༌། ཟག་པ་ཟད་
པ་མཁྱེན་པའི་སྟོབས་ཀྱིས་མྱ་ངན་ལས་འདས་པའི་བྱེ་བྲག་རྣམས་མཁྱེན་པ་དང༌།
བདུན་པོ་དེའི་སྒོ་ནས་ཐེག་ཆེན་གྱི་རིགས་ཅན་རྣམས་ཐེག་ཆེན་གྱི་ལམ་ཉིད་ལ་
འགོད་པའི་ཕྱིར་རོ། །གཉིས་པ་ནི། རང་དོན་དུ་ང་ནི་སངས་རྒྱས་སོ་ཞེས་ཡེ་ཤེས་
དང་། ངས་ཟག་པ་ཐམས་ཅད་སྤངས་སོ་ཞེས་སྤངས་པ་གཉིས་ཞལ་གྱིས་བཞེས་
པ་དང་། གཞན་དོན་དུ་ཐེག་པ་གསུམ་གྱི་ལམ་གྱིས་འཁོར་བ་ལས་ངེས་པར་འབྱུང་
ངོ་ཞེས་པ་དང༌། ཉོན་མོངས་པ་རྣམས་ཀྱིས་ཐར་པའི་གེགས་བྱེད་དོ་ཞེས་སྟོན་ཅིང་
ཞལ་གྱིས་བཞེད་པར་མཛད་པ་ལ། འཇིག་རྟེན་ན་ལྷའམ། བདུད་དམ། ཚངས་
པའམ། བྲམ་ཟེའམ། ལྷ་མ་ཡིན་དུ་བཅས་པའི་འཇིག་རྟེན་གྱིས་སངས་རྒྱས་མ་
ཡིན་ནོ། །ཞེས་བྱ་བ་ནས། ཉོན་མོངས་པས་ཐར་པའི་གེགས་མི་བྱེད་དོ། །ཞེས་
པའི་བར་དུ་ཆོས་མཐུན་པར་རྒོལ་བའི་རྒྱུ་ཡང་དག་པར་རྗེས་སུ་མཐོང་ནས་བདེ་
བ་དང་། མི་འཇིགས་པ་དང་། བག་ཚ་བ་མེད་པ་རྣམས་ཐོབ་ནས། ཁྱུ་མཆོག་གི་
གནས་རླབས་པོ་ཆེ་ཞལ་གྱིས་མཆེ་ཞིང་། འཁོར་གྱི་ནང་དུ་སེང་གེའི་སྒྲ་སྒྲོགས་ལ།
ཚངས་པའི་འཁོར་ལོ་རབ་ཏུ་བསྐོར་བས་ན། མུ་སྟེགས་བྱེད་གཞན་གྱིས་མི་རྫི་
-།



ལུང་ཀུན་ལས་བཏས་པ།
བའོ། །གསུམ་པ་ནི། སྐུ་གསུང་ཐུགས་ཀྱི་སྤྱོད་པ་གསུམ་པོ་གཞན་གྱིས་ཤེས་ན་མ་
དད་པར་འགྱུར་དུ་དོགས་ན་བསྲུང་བ་སྟེ། བཙན་དགོས་མེད་པས་འཁོར་གྱི་ནང་
དུ་སེང་གེའི་བག་བརྐྱང་སྟེ་བསྲུང་བའོ། །བཞི་པ་ནི། བསྙེལ་བ་མི་མངའ་བ་ཉིད་
ཀྱིས། རྟག་ཏུ་འདི་དག་གིས་ཆོས་འདི་བསྒྲུབས་ན་ལེགས་སྙམ་དུ་དགོངས་པ་ཉེ་
བར་གནས་པས་ཆོས་སྟོན་པ་ན་འཁོར་ཐམས་ཅད་གུས་པས་ཉན་པ་དང་། རྣ་བླགས་
པ་དང་། ཡིད་བཏུད་པ་དང་། ཀུན་ཤེས་པའི་བསམ་པ་ཉེ་བར་འཇོག་པ་དང་།
ཆོས་ཀྱི་རྗེས་སུ་མཐུན་པའི་ཆོས་སྒྲུབ་པར་འོས་པ་ལ་རྗེས་སུ་ཆགས་པའི་ཀུན་ནས་
ཉོན་མོངས་པ་དང་། འཁོར་དེ་ལས་བཟློག་པ་ལ་ཁོང་ཁྲོ་བའི་ཀུན་ནས་ཉོན་མོངས་
པ་དང་། འཁོར་འདྲེས་མ་ལ་གཉིས་གར་མི་འགྱུར་བས། ཀུན་ནས་ཉོན་མོངས་པ་
གཉིས་པོ་དེ་སྤངས་པའོ། །དེ་གཉིས་ཀྱི་ལས་ནི་འཁོར་སྡུད་པའོ། །ལྔ་པ་ནི། ཀུན་
བྱེད་ཁྱོད་ལ་གྲོང་ལ་སོགས་པར་རྒྱུ་བ་དང་། ནང་དུ་ཏིང་ངེ་འཛིན་ལ་གནས་པ་
ཀུན་ལ་ཡང་། རྟག་པར། ཀུན་ཤེས་མ་ཡིན་པའི། སྤྱོད་པ་འཁྲུལ་པ་མི་མངའ་སྟེ།
དེས་ན་ཐམས་ཅད་མཁྱེན་པ་ཞེས་པའི་མཚན་དང་མཐུན་པར་སྤྱོད་ལམ་ཐམས་
ཅད་ཡང་དག་དོན་དང་ལྡན་ནོ། །ཉན་ཐོས་དགྲ་བཅོམ་པ་ཉོན་མོངས་པ་ཟད་ཀྱང་
བག་ཆགས་ཡང་དག་པར་མ་བཅོམ་པས་རེས་འགའ་གླང་པོ་ཆེར་འཁྲུལ་བ་དང་
ལྷན་ཅིག་ཐུག་པ་ལ་སོགས་པ་ཐམས་ཅད་མཁྱེན་པ་མ་ཡིན་པའི་སྤྱོད་པ་མངའོ། །
དྲུག་པ་ནི། སེམས་ཅན་ཀུན་གྱི་བྱ་བ་ལ། ཁྱོད་ནི་དུས་ལས་མི་འདའ་བ་སྟེ། གདུལ་
བྱ་འདུལ་བ་ལ་བབ་ན་བཏང་སྙོམས་སུ་མི་འཇོག་པའོ། །དེའི་ལས་ནི་མཛད་པ་



གངས་ཅན་རིག་བཅུད་ལས། རྗེ་བཅུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཐམས་ཅད་དྲག་ཏུ་དོན་མངའ་བ་འབའ་ཞིག་མཛད་པའོ། །བདུན་པ་ནི། འཇིག་
རྟེན་ཀུན་ལ་ཉིན་ལན་གསུམ་དང་མཚན་ལན་གསུམ་སྟེ་ལན་དྲུག་ཏུ་ནི་ཉམས་སུ་
ནི་འཕེལ་ཞེས་སོ་སོར་གཟིགས་པ་ནི་ལས་སོ། །ལས་དེ་དང་ལྡན་པའི་བཅོམ་ལྡན་
འདས་ཐུགས་རྗེ་ཆེན་པོ་དང་ལྡན་པའི་སྒོ་ནས་སེམས་ཅན་ཐམས་ཅད་ལ་ ཕན་
པར་དགོངས་སོ་ཞེས་སོ། །བརྒྱད་པ་ནི། སྤྱོད་པས་བསྡུས་པ་ནི། སྐུ་ལ་འཁྲུལ་པ་
དང༌། གསུང་ལ་ཅ་ཅོ་དང་། ཐུགས་ལ་བསྙེལ་བ་དང༌། ཐུགས་མཉམ་པར་མ་
བཞག་པ་དང༌། འཁོར་འདས་ཐ་དད་པའི་འདུ་ཤེས་དང་། སོ་སོར་མ་བརྟགས་
པའི་བཏང་སྙོམས་མི་མངའ་བ་སྟེ་དྲུག་གོ །རྟོགས་པས་བསྡུས་པ་ནི། འདུན་པ་
དང༌། བརྩོན་འགྲུས་དང༌། དྲན་པ་དང༌། ཏིང་ངེ་འཛིན་དང༌། ཤེས་རབ་དང༌།
རྣམ་པར་གྲོལ་བ་ལ་ཉམས་པ་མི་མངའ་བ་དྲུག་གོ། །
དུས་གསུམ་ལ་ཡེ་ཤེས་མ་ཆགས་མ་ཐོགས་པའི་ཡེ་ཤེས་ཀྱིས་བསྡུས་པ་
གསུམ་དང་། སྐུ་དང་། གསུང་དང་། ཐུགས་ཀྱི་ཕྲིན་ལས་ཐམས་ཅད་ཡེ་ཤེས་སྔོན་དུ་
འགྲོ་ཞིང་ཡེ་ཤེས་ཀྱི་རྗེས་སུ་འབྲང་བ་ཞེས་བྱ་བ་ཕྲིན་ལས་ཀྱིས་བསྡུས་པ་གསུམ་སྟེ།
བཅོ་བརྒྱད་དང་ལྡན་པས་ཉན་ཐོས་དང་ རང་སངས་རྒྱས་ ཀུན་ གྱི་ བླ་མར་གྱུར་
པའོ། །དགུ་པ་ནི། ངོ་བོ་ཉིད་དང་། ལོངས་སྤྱོད་རྫོགས་པ་དང༌། སྤྲུལ་པའི་སྐུ་སྟེ་
གསུམ་པོ་དང་པོས་ཟབ་མོ་དང་། ཕྱི་མ་གཉིས་ཀྱིས་རྒྱ་ཆེན་པོ་མངོན་པར་བྱང་
ཆུབ་པ་བརྙེས་ཤིང༌། ཤེས་བྱ་ཐམས་ཅད་མཁྱེན་པས་ཐམས་ཅད་དུ་སེམས་ཅན་
རྣམས་ཀྱི་ཐེ་ཚོམ་གཅོད་པའོ། །བཅུ་པ་ནི། ལོངས་སྤྱོད་ལ་ཀུན་ཏུ་འཛིན་པ་མེད་
PS



ལུང་ཀུར་ལས་བཏུས་པ།
ཅིང་ཉེས་པའི་དྲི་མ་ཕྲ་མོ་ཡང་མེད་ལ། འཇིག་རྟེན་གྱི་ཆོས་དང༌། སྡུག་བསྔལ་
དག་གིས་སེམས་རྟོག་པ་མེད་ཅིང༌། རྟོག་པ་ཆུང་ངུ་དང་། ངན་ངོན་ཙམ་ལའང་
གནས་པ་དང༌། རྣམ་པར་གཡེང་བས་མི་གཡོ་ཞིང་། ཆོས་རྣམས་ཐམས་ཅད་ལ་
རྣམ་པར་སྤོས་པའི་རྟོག་པ་མེད་པ་སྟེ། ཕ་རོལ་ཏུ་ཕྱིན་པ་དྲུག་ཡོངས་སུ་རྫོགས་པའི་
སངས་རྒྱས་བཅོམ་ལྡན་འདས་དེ་ལ་ཕྱག་འཚལ་ལོ། །བཞི་པ། མཛད་པ་ཕྲིན་
ལས་གསུམ་གྱིས་གདུལ་བྱ་རབ་འབྲིང་ཐ་མའི་དོན་མཛད་ཚུལ། ཞིང་དང་ཡུལ་
ཁམས་ཐ་དད་དུ་སྣང་ཚུལ། མཛད་པའི་གཙོ་བོ་བསྟན་པ་དང་བསྟན་འཛིན་དུ་ངེས་
ཚུལ་ལོ། །དང་པོ་ནི། རྒྱ་ཆེན་འོད་ཟེར་སྟོང་དང་ལྡན་པའི་ཉི་མ་ནི་འཛམ་བུའི་
གླིང་འདིར་ཤར་བ་ན། ཐོག་མ་དང་བར་དང་མཐར་རིམ་གྱིས་དང་པོ་རི་བོ་མཆོག་
གངས་ཅན་དང་། དེའི་འོག་ཏུ་བར་པ་རི་ནག་པོ་རྣམས་དང༌། ཐ་མར་དམན་པ་
ཐང་དང་བཤོང་ལ་སོགས་པར་བབས་ཤིང་། འཇིག་རྟེན་ཀུན་སྣང་བར་བྱེད་པ་དེ་
བཞིན་དུ། རྒྱལ་བ་སངས་རྒྱས་བཅོམ་ལྡན་འདས་ཀྱི་ཕྲིན་ལས་ཀྱི་ཉི་མའི་འོད་
ཟེར་དག་ཀྱང་ཐེག་པ་གསུམ་གྱི་གདུལ་བྱའི་ཚོགས་རབ་འབྲིང་ཐ་མ་གསུམ་ལ་
རིམ་གྱིས་བབ་ཅིང་མཐར་ ལོག་པ་ཉིད་དུ་ངེས་པའི་སེམས་ཅན་རྣམས་ཀྱི་རྒྱུད་
ཀྱང་སྣང་བར་བྱེད་དོ། །གཉིས་པ་ནི། ཇི་ལྟར་མེ་ནི་བུད་ཤིང་ལ་སོགས་པ་རྒྱུ་རྐྱེན་
ཚོགས་པའི་ཡུལ་གཞན་དུ་འབར་ཞིང་སྣང་ལ་དེ་ལས་གཞན་རྒྱུ་རྐྱེན་མ་འཚོགས་
པའི་ཡུལ་རྣམས་སུ་ཞི་ཞིང་མི་སྣང་བར་འགྱུར་ བ་ལྟར་སངས་རྒྱས་རྣམས་ཡུལ་
དང་དུས་གང་དུ་སེམས་ཅན་རྣམས་ལ་སངས་རྒྱས་མཐོང་ཞིང་ཆོས་ཉན་པའི་དགེ་
བ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ ཀྱི་གསུང་འབུམ་པོད་དྲུག་པ།
བའི་རྩ་བ་སྨིན་པ་དག་ལ་བཅོམ་ལྡན་འདས་སྣང་ཞིང་དེ་ལས་གཞན་དུ་མི་སྣང་
བར་ཤེས་པར་བྱ་སྟེ། མངོན་རྟོགས་རྒྱན་ལས། ལྷ་ཡི་དབང་པོས་ཆར་ཕབ་ཀྱང༌། །
ས་བོ་མི་རུང་མི་འཁྲུངས་ལྟར། །སངས་རྒྱས་རྣམས་ནི་བྱོན་གྱུར་ཀྱང་། །སྐལ་བ་
མེད་པས་བཟང་མི་མྱོང༌། །ཞེས་གསུངས་པ་ལྟར་རོ། །གསུམ་པ་ནི་སྟོན་པའི་དམ་
ཆོས་ཞེས་སོགས་སྔར་བཤད་ཟིན་ཏོ། །གསུམ་པ་རྗེས་མཐར་ཕྱིནཔའི་ཡན་ལག་ལ་
གསུམ་སྟེ། བསྟན་བཅོས་རྩོམ་བྱེད་ཀྱི་དགོས་པ། བརྩམ་བྱ་བསྟན་བཅོས་ཀྱི་རང་
བཞིན། བསྟན་བཅོས་བརྩམས་པའི་བསོད་ནམས་བསྔོ་བའོ། །དང་པོ་གཞུང་བརྒྱའི་
ཞེས་སོགས་སོ། །གཉིས་པ་ནི། ཤེས་བྱའི་བློ་དང་ཞེས་སོགས་སོ། །གསུམ་པ་ནི།
ཤིང་རྟ་ཆེ་རྣམས་ཞེས་སོགས་སོ། །གཞི་དང་ལམ་དང་འབྲས་བུའི་ཚུལ་སྟོན་པ། །
ལུང་རྣམ་ཀུན་ལས་བཏུས་པའི་བསྟན་བཅོས་འདི། །ལེགས་པར་བཤད་པའི་དགེ་
བགང་ཡིན་དེས། །འགྲོརྣམ་ཐར་པའི་ལམ་ལ་འཇུག་པར་ཤོག །བླ་མ་ཐར་སྟོན་ལོ་ཙཱ་བས་
མཛད་པའི་ལུང་རྣམས་ཀུན་ལས་བཏུས་པའི་རྣམ་བཤད་དོན་གསལ་བ་འདི་ནི། ཡོངས་
ཀྱི་དགེ་བའི་བཤེས་གཉེན་ཆེན་པོ་མདོ་ཁམས་སྟོད་པ་བླ་མ་བརྩོན་འགྲུས་དཔལ་གྱིས་
རིན་པོ་ཆེའི་མེ་ཏོག་དང་བཅས་ཏེ་འདུན་པ་ཆེན་པོས་བསྐུལ་བའི་ངོར། ཤཱཀྱའི་དགེ་
སློང་རེད་མདའ་བ་གཞོན་ནུ་བློ་གྲོས་ཀྱིས་དཔལ་ས་སྐྱའི་གཙུག་ལག་ཁང་དུ་སྦྱར་
བའི་འཕྲོ་རྣམས། གནམ་རྩེ་ལྡིང་གི་གཙུག་ལག་ཁང་དུ་རྫོགས་པར་སྦྱར་བའོ། །
འདིས་འགྲོ་བ་མང་པོ་ལ་ཕན་པ་རྒྱ་ཆེན་པོ་འབྱུང་བར་གྱུར་ཅིག། །།ཤུ་བྷཾ།། །།
༣



༄༅། །རྣམ་རིག་གྲུབ་པའི་རྒྱན་ཞེས་བྱ་བ་བཞུགས་སོ། །
ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་ཕྱག་འཚལ་ལོ། །དམ་པའི་
སྤྱོད་པ་དང་མཐུན་པར་བསྟན་པའི་ཕྱིར་བསྟན་བཅོས་རྩོམ་པའི་བྱ་བ་ལ་འཇུག་
པའི་ཐོག་མར་རང་གི་སྟོན་པའི་ཆེ་བའི་ཡོན་ཏན་ཐུན་མོང་མ་ཡིན་པ་བརྗོད་པ་སྔོན་དུ་
འགྲོ་བ་ཅན་གྱི་ཕྱག་འཚལ་བ། རང་བཞིན་གྱིས་དག་དྲི་མ་མེད། །ཆགས་བྲལ་
ཐོགས་མེད་མཁྱེན་པ་རྒྱས། །རྩོལ་མེད་ཕྲིན་ལས་བཟང་པོ་ཅན། །ཐུབ་པ་དེ་ལ་
མགོས་ཕྱག་འཚལ། །ཞེས་སྨོས་སོ། །ཚིགས་སུ་བཅད་པ་འདིས་ནི་སྤངས་པ་དང་
རྟོགས་པ་དང་ཕྲིན་ལས་ཀྱི་ཁྱད་པར་གསུམ་གྱི་སྒོ་ནས་བཅོམ་ལྡན་འདས་ལ་ཤིན་
ཏུ་དང་བས་ཡན་ལག་གི་དམ་པ་མགོ་བོས་འདུད་པའི་ཚུལ་བསྟན་ཏོ། །བཅོམ་ལྡན་
འདས་དེ་ཡོན་ཏན་གྱི་ཁྱད་པར་ཅི་འདྲ་བ་དང་ལྡན་པ་ཞིག གང་གིས་ན་དེ་ལ་ཕྱག་
འཚལ་བར་བྱེད་ཅེ་ན། རང་དོན་སྤངས་པ་དང་རྟོགས་པའི་ཡོན་ཏན་དང༌། གཞན་
དོན་ཕྲིན་ལས་ཀྱི་ཡོན་ཏན་ཕུལ་དུ་བྱུང་བ་དང་ལྡན་པ་ཞིག་སྟེ། གང་ཞིག་དོན་གཉིས་
ཀྱི་ཡོན་ཏན་དང་ལྡན་པ་དེས་ནི་རང་གིས་བརྙེས་པའི་གོ་འཕང་མཆོག་ལ་གཞན་



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དག་ཀྱང་འགོད་པར་ནུས་པས་དེའི་ཕྱིར་ཡོན་ཏན་དེ་ལྟ་བུ་དང་ལྡན་པའི་སྟོན་པ་
ལ་བདག་ཅག་ཕྱག་འཚལ་བར་བྱེད་དོ། །དེ་ལ་སྤངས་པའི་ཁྱད་པར་ནི་རྣམ་པ་
གཉིས་ཏེ། རང་བཞིན་གྱིས་རྣམ་པར་དག་པ་དང་། དྲི་མ་མེད་པའི་རྣམ་པར་དག་
པའོ། །དང་པོ་ནི། སེམས་རང་བཞིན་གྱིས་འོད་གསལ་བ་སྟེ། གདོད་མ་ནས་དྲི་
མའི་ངོ་བོར་མ་གྲུབ་པར་ཤིན་ཏུ་གསལ་བའི་རང་བཞིན་དུ་གནས་པའི་ཕྱིར་རོ། །
གཉིས་པ་ནི་དེ་ཉིད་འདོད་ཆགས་ལ་སོགས་པ་གཞན་གྱི་རྐྱེན་གྱིས་ཀུན་
ནས་ཉོན་མོངས་པར་མ་བྱས་པ་སྟེ། གཉེན་པོ་ཡེ་ཤེས་ཀྱིས་སྒྲིབ་པ་གཉིས་ཀྱི་
བག་ཆགས་དྲུངས་ནས་ཕྱུང་བའི་ཕྱིར་རོ། །དེ་ཡང་ཁྱད་པར་གསུམ་དང་ལྡན་ཏེ།
འདི་ལྟར། ལེགས་པར་སྤངས་པ་དང༌། སླར་མི་ལྡོག་པར་སྤངས་པ་དང་། མ་ལུས་
པར་སྤངས་པའོ། །དང་པོ་ནི་སྤངས་པ་གང་གིས་ཡང་སྲིད་པའི་སྡུག་བསྔལ་གྱི་རྟེན་མི་
བྱེད་པའི་ཕྱིར་ཏེ། ཡང་སྲིད་པའི་གཉེན་པོ་བདག་མེད་མཐོང་བས་བསྒྲུབས་པའི་
ཕྱིར་རོ། །འདིས་ནི་ཕྱི་རོལ་པའི་སྤངས་པ་ལས་ཁྱད་པར་དུ་འཕགས་པར་བསྟན་ཏེ།
དེ་དག་གི་སྤངས་པ་ནི་ཁམས་གོང་མར་སྐྱེ་བའི་རྒྱུ་ཞི་རགས་ཀྱི་རྣམ་པ་ཅན་གྱི་འཇིག་
རྟེན་པའི་ལམ་གྱིས་སྒྲུབ་པའི་ཕྱིར་རོ། །གཉིས་པ་སླར་མི་ལྡོག་པར་སྤངས་པ་ནི་
སྤངས་ཟིན་གྱི་སྐྱོན་རྣམས་སླར་རྒྱུད་ལ་འབྱུང་བའི་མཐུ་མེད་པའི་ཕྱིར་ཏེ། ཉེས་པའི་
རྩ་བ་བདག་ཏུ་ལྟ་བ་དྲུངས་ནས་ཕྱུང་བའི་ཕྱིར་རོ། །འདིས་ནི་སློབ་པ་རྣམས་ཀྱི་སྤངས་
པ་ལས་ཁྱད་པར་དུ་འཕགས་པར་བསྟན་ཏེ། ཕྱིར་འོང་དང་ཕྱིར་མི་འོང་དག་ནི་
བདག་ལྟ་མ་ལུས་པར་མ་སྤངས་པས་སྤངས་ཟིན་པའི་ཉོན་མོངས་པ་སླར་ཡང་
29{ }



རྣམ་རིག་གྲུབ་པའི་རྒྱན།
རྒྱུད་ལ་སྐྱེས་ཏེ་རང་གི་འབྲས་བུ་ལས་ཉམས་པ་སྲིད་པའི་ཕྱིར་རོ། །གསུམ་པ་མ་
ལུས་པར་སྤངས་པ་ནི་སྒོ་གསུམ་གྱི་གནས་ངན་ལེན་མ་ལུས་པར་སྤངས་པའི་ཕྱིར་
རམ། སྒྲིབ་པ་གཉིས་བག་ཆགས་དང་བཅས་པ་མ་ལུས་པར་སྤངས་པའི་ཕྱིར་རོ། །
འདིས་ནི་མི་སློབ་པ་དགྲ་བཅོམ་པ་དང་རང་སངས་རྒྱས་ཀྱི་སྤངས་པ་ལས་ཁྱད་
པར་ཞུགས་པར་བསྟན་ཏེ། དེ་དག་ནི་སྒོ་གསུམ་གྱི་གནས་ངན་ལེན་དང་ལྡན་ཞིང་
ཤེས་བྱའི་སྒྲིབ་པ་དང་བཅས་པའི་ཕྱིར་རོ། །མཁྱེན་པའི་ཁྱད་པར་ཡང་གཉིས་ཏེ།
ཆགས་པ་མེད་པ་དང་ཐོགས་པ་མེད་པའོ། །དེ་ལ་ཆགས་པ་མེད་པ་ནི་ཆོས་ཉིད་ཇི་ལྟ་
བ་མངོན་སུམ་དུ་རྟོགས་པས་ཉོན་མོངས་པའི་སྒྲིབ་པ་སྤངས་པའི་ཕྱིར་རོ། །ཐོགས་
པ་མེད་པ་ནི། ཆོས་ཅན་ཇི་སྙེད་པ་མངོན་སུམ་དུ་རྟོགས་པས་ཤེས་བྱའི་སྒྲིབ་པ་
དང་བྲལ་བའི་ཕྱིར་རོ། །ཡང་ན་བཞེད་པ་ཙམ་གྱིས་མཁྱེན་པའི་ཕྱིར་ཆགས་པ་
མེད་པ་ཡིན་ལ། ཡེ་ཤེས་ཤེས་བྱ་ཐམས་ཅད་ལ་འཇུག་པའི་ཕྱིར་ཐོགས་པ་མེད་པ་
ཡིན་ནོ། །དེ་ལྟ་བུའི་མཁྱེན་པ་དེ་ཡང་ཁྱད་པར་གསུམ་དང་ལྡན་ཏེ། འདི་ལྟར་དེ་
ཁོ་ན་ཉིད་མཁྱེན་པ་དང་། བརྟན་པ་མཁྱེན་པ་དང་། མ་ལུས་པར་མཁྱེན་པའོ། །
དེ་ལ་དེ་ཁོ་ན་ཉིད་མཁྱེན་པ་ནི། འདིས་རྟོགས་པའི་བདག་མེད་པ་རྣམ་པ་གཉིས་ལ་
ཚད་མས་གནོད་པ་མེད་པའི་ཕྱིར་རོ། །འདིས་ནི་ཕྱི་རོལ་པ་ལས་ལྷག་པར་བསྟན་ཏེ།
དེ་དག་ལ་ནི་དེ་ཁོ་ན་ཉིད་རྟོགས་པའི་ནུས་པ་མེད་པའི་ཕྱིར་རོ། །བརྟན་པ་མཁྱེན་
པ་ནི་དེ་ཁོ་ན་ཉིད་མཁྱེན་པའི་རྟོགས་པ་ནམ་ཡང་གཡོ་བ་མེད་པས་ཐར་ལམ་
ལས་བརྩམས་ཏེ་བསྟན་པའི་གསུང་རྣམས་ལ་སྔ་ཕྱི་འགལ་བ་སོགས་ཀྱི་ཉེས་པ་
DC 1



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
མེད་པའི་ཕྱིར་རོ། །འདིས་ནི་སློབ་པ་རྣམས་ལས་ལྷག་པར་བསྟན་ཏེ། དེ་དག་ནི་
སྤང་བྱའི་ལྷག་མ་དང་བཅས་པས་རྟོགས་པ་བརྟན་པ་མེད་པའི་ཕྱིར་རོ། །མ་ལུས་
པ་མཁྱེན་པ་ནི་གདུལ་བྱ་རྣམས་ལ་སྐལ་པ་དང་འཚམ་པར་ཐར་པ་དང་ཐམས་
ཅད་མཁྱེན་པའི་ཐབས་ཆ་ཚང་ཞིང་ཕྱིན་ཅི་མ་ལོག་པར་སྟོན་པའི་ཕྱིར་རོ། །འདིས་
ནི་མི་སློབ་པ་དག་ལས་ལྷག་པར་བསྟན་ཏེ། དེ་དག་ནི་རང་གིས་ཇི་ལྟར་རྟོགས་པ་
ལྟར་གྱི་དོན་གཞན་ལ་འཆད་པ་ལ་ཡང་བློ་མི་གསལ་བ་ཉིད་ཀྱི་ཕྱིར་ཐར་པ་དང་
ཐམས་ཅད་མཁྱེན་པའི་ལམ་ཆ་ཚང་ཞིང་ཕྱིན་ཅི་མ་ལོག་པར་སྟོན་པར་ནུས་པ་
མེད་པའི་ཕྱིར་རོ། །ཕྲིན་ལས་ཀྱི་ཁྱད་པར་ལ་ཡང་གཉིས་ཏེ། རྒྱུན་མི་ཆད་པ་དང་
ལྷུན་གྱིས་གྲུབ་པའོ། །དེ་དག་ཀྱང་རྩོལ་བ་མེད་ཅེས་པའི་སྒྲས་བསྟན་ཏེ། འབད་
རྩོལ་ལ་མི་ལྟོས་པའི་བྱ་བ་རྣམས་ནི་བློའི་གཡོ་བ་སྔོན་དུ་གཏོང་བ་ལ་མི་ལྟོས་པའི་
ཕྱིར་ནོར་བུའི་འོད་དམ་ཆུ་བོའི་རྒྱུན་བཞིན་དུ་རྒྱུན་མི་འཆད་པར་འབྱུང་བའི་ཕྱིར་
རོ༑ ༑རྒྱུད་མི་འཆད་པ་ནི་འཁོར་བ་ཇི་སྲིད་པར་འཇུག་པས་ཕྱི་མའི་མཐའ་མི་མངོན་
པའི་ཕྱིར་དང་། ལ་ལར་མེ་བཞིན་མྱ་ངན་འདའ། །ལ་ལར་རྫོགས་པར་བྱང་ཆུབ་
སྟོན། །ནམ་ཡང་མེད་པ་མ་ཡིན་ཏེ། །དེ་བཞིན་གཤེགས་པ་རྟག་པའི་སྐུ། །ཞེས་
པའི་ཚུལ་གྱིས་གདུལ་བྱའི་དོན་ལ་སྐད་ཅིག་ཀྱང་གཡེལ་བ་མེད་པའི་ཕྱིར་རོ། །
ལྷུན་གྱིས་གྲུབ་པ་ནི། གང་ལ་གང་གིས་གང་གི་ཚེ། ཇི་ལྟར་འདུལ་བ་དེ་ལ་དེ་དང་
སྔོན་གྱི་སྨོན་ལམ་གྱི་དབང་གིས་བློ་སྔོན་དུ་གཏོང་བའི་གཡོ་བ་མེད་པར་རང་གི་
ངང་གིས་འཇུག་པའི་ཕྱིར་རོ། །འབད་རྩོལ་ལ་མི་ལྟོས་ཤིང་རྒྱུན་མི་འཆད་པར་འཇུག་
26，2



རྣམ་རིག་གྲུབ་པའི་རྒྱན།
པའི་སེམས་ལྡན་གྱི་བྱ་བ་འགའ་ཡང་འཇིག་རྟེན་ན་མ་མཐོང་བས་ཐུབ་པའི་ཕྲིན་
ལས་ཇི་སྐད་བཤད་པའི་ཁྱད་པར་དང་ལྡན་པ་ནི་བྱ་བ་ཐམས་ཅད་ལས་ཕུལ་དུ་བྱུང་
བའི་ཕྱིར་ཕྲིན་ལས་བཟང་པོ་ཞེས་སྨོས་སོ། །སྤངས་པ་ལ་སོགས་པའི་ཡོན་ཏན་
ཁྱད་པར་ཅན་དང་ལྡན་པ་དེ་གང་ཞེ་ན། ཐུབ་པ་ཞེས་སྨོས་ཏེ། སྒོ་གསུམ་མི་མཐུན་
པའི་ཕྱོགས་ལས་ཡང་དག་པར་བསྡམས་པའི་ཕྱིར་ཐུབ་པའོ། །དེ་ལྟར་བཅོམ་ལྡན་
འདས་ལ་ཕྱག་འཚལ་བ་ལས་ནི་བསྟན་བཅོས་རྩོམ་མོ་ཞེས་དམ་བཅས་པ་ཡིན་ནོ། །
དེ་ལ་འདི་སྐད་ཅེས་དགོས་པ་ཅིའི་ཕྱིར་བརྗོད་བྱ་ཅི་ལས་འདི་བརྩམས་ཞེ་ན།
རྣམ་པར་རིག་པ་ཙམ་གྱི་ཚུལ་ལས་བརྩམས་ཏེ་དབུ་མའི་ལམ་ལ་མཁས་པར་བྱ་
བའི་ཕྱིར་རོ། །དེ་ལ་མཁས་པ་ལས་ཀྱང་འཁོར་བའི་འབྲོག་དགོན་པ་ཉམ་ང་བ་ལས་
བརྒལ་ཏེ་ཐར་པ་བླ་ན་མེད་པའི་གྲོང་ཁྱེར་དུ་བདེ་བླག་ཏུ་འགྲོ་བར་འགྱུར་རོ། །དེ་
ལྟར་ན་རྟག་ཆད་སྤངས་པ་དབུ་མའི་ལམ་ནི་ཐར་པ་འདོད་པ་རྣམས་ཀྱིས་འདོད་
པར་བྱ་བ་དམ་པ་སྟེ། དེའི་ཕྱིར་འདི་བརྩམ་མོ། །དབུ་མའི་ལམ་ཞེས་བྱ་བ་འདི་ནི་
གང་ཞིག ཅིའི་ཕྱིར་དབུ་མའི་ལམ་ཞེས་བྱ་ཞེ་ན། དེའི་ཕྱིར། བདག་དང་ཆོས་སུ་
བཏགས་པ་མེད། །ཡང་དག་མ་ཡིན་ཀུན་རྟོག་ཡོད། །རྟག་དང་ཆད་པ་སྤངས་པ་
ཡི༑ ་རྣམ་རིག་ཚུལ་འདི་དབུ་མའི་ལམ། །ཞེས་སྨོས་ཏེ། ཚིགས་སུ་བཅད་པ་
འདིས་ནི་སྒྲོ་འདོགས་པ་དང་ སྐུར་ བ་ འདེབས་ པའི་མཐའ་ གཉིས་སྤངས་ནས།
རྣམ་པར་རིག་པ་ཙམ་ཉིད་དབུ་མའི་ལམ་དུ་འཐད་པར་མདོར་བསྡུས་ཏེ་བསྟན་པ་
ཡིན་ནོ། །དེ་ལ་སྒྲོ་འདོགས་པའི་མཐའ་ནི་གང་། སྐུར་བ་འདེབས་པའི་མཐའ་ནི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གང་ཞེ་ན། ཆོས་འདི་ལས་ཕྱི་རོལ་ཏུ་གྱུར་པ་རྣམས་ནི་ཕུང་པོ་དང་གཅིག་དང་ཐ་
དད་པའི་བདག་ཏུ་མངོན་པར་ཞེན་ཅིང་། ཆོས་འདི་པ་བྱེ་བྲག་ཏུ་སྨྲ་བ་དང་། མདོ་
སྡེ་པ་དག་ནི་གཟུང་བ་དང་འཛིན་པའི་རང་བཞིན་ཆོས་སུ་མངོན་པར་ཞེན་པར་
བྱེད་དེ། དེ་དག་ནི་སྒྲོ་འདོགས་པའི་མཐར་ལྷུང་བ་ཡིན་ནོ། །དེ་སྤངས་པའི་ཕྱིར།
བདག་དང་ཆོས་སུ་བརྟགས་པ་མེད། །ཅེས་སྨོས་ཏེ། ཟ་བ་པོར་མངོན་པར་ཞེན་པ་
ནི་བདག་ཏུ་བརྟགས་པའོ། །གཟུང་བ་དང༌། འཛིན་པ་དང༌། རྟག་པ་དང་། མི་
རྟོག་པར་མངོན་པར་ཞེན་པ་ནི་ཆོས་སུ་བརྟགས་པའོ། །དེ་དག་ནི་ཀུན་ཏུ་རྟོག་པ་
ཙམ་དུ་ཟད་ཀྱི། ཇི་ལྟར་བརྟགས་པ་ལྟར་མ་གྲུབ་པའི་ཕྱིར་རོ། །ངོ་བོ་ཉིད་མེད་
པར་སྨྲ་བ་ཁ་ཅིག་ནི། རྣམ་པར་ཤེས་པ་ཡང་ཀུན་རྫོབ་ཙམ་དུ་ཟད་ཀྱི། ཡང་དག་
པར་མ་གྲུབ་པར་སྨྲ་སྟེ། དེ་དག་ནི་སྐུར་པར་འདེབས་པའི་ཐར་ལྷུང་བར་རྟོགས་
སོ༑ ༑དེ་སྤང་བའི་ཕྱིར། ཡང་དག་མ་ཡིན་ཀུན་རྟོག་ཡོད། །ཅེས་སྨོས་ཏེ། ཁམས་
གསུམ་པའི་སེམས་དང་སེམས་ལས་བྱུང་བ་རྣམས་ནི་ཡང་དག་པ་མ་ཡིན་པའི་
ཀུན་ཏུ་རྟོག་པ་ཞེས་བྱ་སྟེ། བག་ཆགས་ཀྱི་དབང་གིས་རང་བཞིན་ཇི་ལྟ་བ་བཞིན་
མ་ཡིན་པར་སྣང་བའི་ཕྱིར་རོ། །འདི་དག་ནི་རང་རིག་པའི་མངོན་སུམ་གྱིས་ཉམས་
སུ་མྱོང་བའི་ཕྱིར་ཡང་དག་པར་རྫས་སུ་ཡོད་པ་ཁོ་ན་ཡིན་ནོ། །དེ་ལྟར་ན་ཡུལ་ཡང་
དབང་པོའི་མངོན་སུམ་གྱིས་གྲུབ་པའི་ཕྱིར་གཟུང་འཛིན་ཡང་ཡོད་པར་འགྱུར་རོ་
ཞེ་ན། མ་ཡིན་ཏེ། གཟུགས་སོགས་ཡུལ་དུ་སྣང་བ་རྣམས་ནི་རྨི་ལམ་གྱི་ཤེས་པ་
བཞིན་དུ་འཁྲུལ་པའི་ཕྱིར་རོ། །རང་རིག་པ་མ་འཁྲུལ་བར་གང་གིས་བསྒྲུབ་པར་
3.j༔



རྣམ་རིག་གྲུབ་པའི་རྒྱན།
ནུས། ཡུལ་དང་ཡུལ་ཅན་ཐ་དད་པ་ལ་ཕན་ཚུན་འཁྲུལ་པར་རིགས་ན། རང་རིག་
པ་ལ་ནི་ཡུལ་དང་ཡུལ་ཅན་ཐ་དད་པ་མེད་ན་ཅི་ཞིག་འདི་ལ་འཁྲུལ། རང་ཉིད་རང་ལ་
འཁྲུལ་པ་ནི་རིགས་པ་མ་ཡིན་ཏེ། རང་གི་བདག་ཉིད་སྤངས་ནས་གནས་པ་ནི་འགའ་
ཡང་མེད་དོ། །སྒྲོ་འདོགས་པ་དང་སྐུར་པ་འདེབས་པའི་མཐའ་སྤངས་པའི་དོན་དེ་
ཡང་གང་ཞེ་ན། རྟག་དང་ཆད་པ་སྤངས་པ་ཡི། །རྣམ་རིག་ཚུལ་འདི་དབུ་མའི་ལམ། །
ཞེས་སྨོས་ཏེ། ཡང་དག་པ་མ་ཡིན་པའི་ཀུན་ཏུ་རྟོག་པ་འདི་ནི་བྱིས་པས་ཇི་ལྟར་
ཀུན་བཏགས་པ་ལྟར་གྱི་བདག་དང་ཆོས་སུ་མ་གྲུབ་པའི་ཕྱིར་རྟག་པའི་མཐའ་
དང་བྲལ་བ་ཡིན་ལ། ཉམས་སུ་མྱོང་བའི་ངོ་བོར་ནམ་ཡང་མེད་པ་མ་ཡིན་པས་
ཆད་པའི་མཐའ་སྤངས་པ་ཡིན་ཏེ། དེ་ལྟར་ན་འདི་ནི་དབུ་མའི་ལམ་ཡིན་ནོ། །དེ་
ལྟར་མདོར་བསྡུས་ཏེ་བསྟན་པ་དེ་ཉིད་རྒྱས་པར་བྱ་སྟེ། དེ་ལ་རེ་ཞིག་བདག་ཏུ་སྒོ་
འདོགས་པའི་མཐའ་སྤང་བའི་ཕྱིར། ཕུང་པོ་བདག་མིན་བདག་གི་མིན། །དེ་ལ་
ཕུང་མེད་ཕུང་རྣམས་ལའང་། །བདག་གནས་མ་ཡིན་དེ་ཡི་ཕྱིར། །བདག་དང་བདག་
གི་རྣམ་རྟོག་གསོག །ཅེས་སྨྲས་སོ། །བདག་ཏུ་ལྟ་བ་གང་ཇི་སྙེད་པ་དེ་ཐམས་ཅད་
ནི་ཉེར་ལེན་གྱི་ཕུང་པོ་ལ་མཐའ་བཞིའི་ཚུལ་དུ་རྣམ་པར་རྟོག་པར་བྱེད་དེ། འདི་
ལྟར་ཕུང་པོ་བདག་གོ་ཞེའམ་བདག་གིའོ་ཞེའམ། བདག་ཕུང་པོ་དང་ལྡན་ཞེའམ།
ཕུང་པོ་རྣམས་ལ་བདག་གནས་ཞེས་པའི་ཚུལ་གྱིས་སོ། །དེ་ཡང་ཕུང་པོ་ལྔའི་བྱེ་
བྲག་གིས་འཇིག་ཚོགས་ལ་ལྟ་བའི་མཐའ་ཉི་ཤུར་འགྱུར་ཏེ། གཟུགས་བདག་ཡིན་
པ་དང༌། གཟུགས་བདག་གི་ཡིན་པ་དང༌། བདག་གཟུགས་དང་ལྡན་པ་དང༌།
295



3
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གཟུགས་ལ་བདག་གནས་སོ་ཞེས་བྱ་བ་ནས་རྣམ་པར་ཤེས་པའི་བར་ལ་དེ་ལྟར་
སྦར་བའི་ཚུལ་གྱིས་སོ། །དེའི་ཕྱིར་མདོ་ལས། འཇིག་ཚོགས་སུ་ལྟ་བའི་རིའི་རྩེ་མོ་
ཉི་ཤུ་མཐོ་བ་ཡེ་ཤེས་ཀྱི་རྡོ་རྗེས་བཅོམ་སྟེ། ཞེས་གསུངས་པ་ཡིན་ནོ། །དེ་ལ་རེ་
ཞིག་ཕུང་པོ་ནི་བདག་མ་ཡིན་ཏེ། དེ་དག་དང་མཚན་ཉིད་མི་མཐུན་པའི་ཕྱིར་རོ། །
འདི་ལྟར་ཕུང་པོ་རྣམས་ནི་རྣམ་པར་འཇིག་པ་དང་དུ་མའི་རང་བཞིན་ཅན་དུ་རྟོག་ལ།
བདག་ནི་རྟག་པ་དང་གཅིག་པུའི་རང་བཞིན་ཅན་དུ་མངོན་པར་ཞེན་པའི་ཕྱིར་རོ། །
མཚན་ཉིད་མི་མཐུན་པ་དག་ཀྱང་གཅིག་པ་ཉིད་དུ་རིགས་པ་མ་ཡིན་ཏེ། ཕན་ཚུན་
འགལ་བའི་ཕྱིར་རོ། །དེའི་ཕྱིར་ཕུང་པོ་དང་གཅིག་པའི་བདག་མེད་དོ། །ཕུང་པོ་
རྣམས་ནི་བདག་གི་འདོད་རྒུར་དབང་བསྒྱུར་བར་བྱ་བའི་བདག་གི་བ་ཡང་མ་ཡིན་ཏེ།
བདག་མི་འདོད་བཞིན་དུ་ཡང་ཕུང་པོ་རྣམས་གཞན་དུ་འགྱུར་བ་དང་འཇིག་པ་ལ་
སོགས་པར་འགྱུར་བའི་ཕྱིར་རོ། །གང་ཞིག་གང་གིས་བྱིན་གྱིས་རློབ་པ་པོ་ཡིན་པ་
དེ་ནི་དེ་ལ་འདོད་རྒུར་སྤྱོད་དེ། དཔེར་ན་རྫ་མཁན་གྱིས་རྫ་བུམ་ལ་བྱ་བ་བཞིན་ནོ། །
ཕུང་པོ་ནི་བདག་གི་འདོད་པའི་རྗེས་སུ་མི་བྱེད་པའི་ཕྱིར་བདག་གིས་བྱིན་གྱིས་
བརླབ་པར་བྱ་བ་མ་ཡིན་ནོ། །བདག་ལ་ཕུང་པོ་རྣམས་ལྡན་པར་ཡང་མི་རིགས་ཏེ།
བདག་རྟག་པ་ལ་བརྟེན་པའི་ཕུང་པོ་ནི་ནམ་ཡང་མི་འཇིག་པར་ཐལ་བའི་ཕྱིར་
དང༌། ལྷ་སྦྱིན་དང་རྒྱན་བཞིན་དུ་བདག་དང་ཕུང་པོ་ཐ་དད་དུ་དམིགས་པར་རིགས་
ན་མ་དམིགས་པའི་ཡང་ཕྱིར་རོ། །ཕུང་པོ་རྣམས་ལ་བདག་གནས་པ་ཡང་མ་ཡིན་ཏེ།
ཕུང་པོ་མི་རྟག་པ་ལ་བརྟེན་པའི་བདག་ཀྱང་མི་རྟག་པར་ཐལ་བའི་ཕྱིར་རོ། །དེའི་
ནང
25}{༢



རྣམ་རིག་གྲུབ་པ་ནི་རྒྱན།
ཕྱིར་ཕུང་པོ་ལས་དོན་གཞན་པའི་བདག་ཀྱང་མེད་དོ། །བརྗོད་དུ་མེད་པར་སྨྲ་
བའི་གང་ཟག་ནི་གྱི་ནར་ཟད་དེ། དངོས་པོ་ལ་གཅིག་དང་ཐ་དད་ལས་གཞན་པའི་
རྣམ་པ་མེད་པའི་ཕྱིར་རོ། །དེ་ལྟར་ན་བདག་དང་བདག་གིར་འཛིན་པ་ནི་རྣམ་པར་
རྟོག་པ་ཙམ་དུ་ཟད་དོ། །དེ་ལྟར་བདག་ཏུ་སྒྲོ་འདོགས་པ་བསལ་ཏེ་གང་ཟག་གི་
བདག་མེད་པ་བསྟན་ནས། ཆོས་སུ་སྒྲོ་འདོགས་པའི་མཐའ་སྤངས་ནས་ཆོས་ལ་
བདག་མེད་པ་བསྟན་པར་འདོད་ནས། རེ་ཞིག་གཟུང་བ་དང་འཛིན་པ་སྤྱིར་དགག་
པ་བསྟན་པ་ནི། རགས་དང་ཕྲ་བའི་རྡུལ་མེད་ཕྱིར། །ཤེས་པ་ལས་གཞན་ཡུལ་
ཡོད་མིན། །ཡུལ་མེད་ཕྱིར་ན་ཡུལ་ཅན་མེད། །དེ་ཕྱིར་གཟུང་དང་འཛིན་པ་བྲལ། །
ཞེས་སྨོས་སོ། །ཕྱི་རོལ་ཏུ་དོན་དུ་སྨྲ་བ་རྣམས་ཀྱི་དོན་གྱི་རྣམ་པར་རྟོག་པ་ནི་གཉིས་ཏེ།
རགས་པ་དང་། ཕྲ་བའོ། །དེ་ལ་རེ་ཞིག་རགས་པ་ནི་རྫས་སུ་ཡོད་པ་ནི་མ་ཡིན་ཏེ། །
ཆ་ཤས་ཀྱིས་རྣམ་པར་ཕྱེ་བ་ན་རིགས་པའི་བློ་འདོར་བའི་ཕྱིར་རོ། །འདི་ལྟར་གང་
ཕྱོགས་ཀྱི་ཆ་དང་བཅས་པ་མ་ཡིན་པ་དེ་ལ་ནི་རགས་པའི་བློ་འཇུག་པ་མ་ཡིན་ཏེ་
རྡུལ་ཕྲན་བཞིན། ཕྱོགས་ཀྱི་ཆ་དང་བཅས་པ་དེ་ནི་ཤར་ལ་སོགས་པའི་དབྱེ་བས་
ཆ་དུ་མར་རྣམ་པར་དབྱེར་རུང་བ་ཡིན་ནོ། །དེའི་ཕྱིར་རགས་པའི་རྟོག་པ་ནི་རྫུན་
པ་ཉིད་དོ། །རྡལ་ཕྲ་རབ་ཀྱི་ཕྱོགས་ཀྱང་རིགས་པ་མ་ཡིན་ཏེ། ཆུ་དང་བཅས་པའམ་ཆུ་
མེད་པ་གཉིས་ཀ་ལྟར་ཡང་རྡུལ་ཕྲ་རབ་ཏུ་མི་རུང་བའི་ཕྱིར་རོ། །འདི་ལྟར་ཆ་དང་
བཅས་པ་ཡིན་ན་ཆ་གཞན་དང་གཞན་དུ་རྣམ་པར་དབྱེར་ནུས་པའི་ཕྱིར་རྡུལ་ཕྲ་
རབ་ཏུ་རིགས་པ་མ་ཡིན་ཏེ། གཟུགས་ཀྱི་ཆུང་བའི་མཐར་ཐུག་པ་ནི་རྡུལ་ཕྲན་དུ་



གངས་ཅན་རིག་བཅུད་ལས། རྗེ་བཙུར་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཁས་ལེན་པའི་ཕྱིར་རོ། །ཆ་མེད་པ་ཡིན་ན་ཡང་རྣམ་ཤེས་བཞིན་དུ་ཡུལ་ན་མི་གནས་
པའི་ཕྱིར་ཇི་ལྟར་ན་རྡུལ་ཕྲ་རབ་ཡིན། གཞན་ཡང་། རྡུལ་ཕྲ་རབ་ཆ་མེད་པར་སྨྲ་
བའི་ཕྱོགས་ནི་ཉེས་པ་དུ་མ་དང་བཅས་པར་མཐོང་སྟེ། འདི་ལྟར་རྡུལ་རྣམས་ཕྲད་
ནས་རྣམ་ཤེས་བསྐྱེད་པ་ལ་སོགས་པའི་བྱ་བ་བྱེད་དམ། འོན་ཏེ་མ་ཕྲད་པར་སྒྲུབ་
པར་བྱེད། དང་པོ་ལྟར་ན་ཆ་ཤས་ཀྱིས་ཕྲད་ན་ཆ་དང་བཅས་པར་འགྱུར་ལ་བདག་
ཉིད་ཀུན་གྱིས་ཕྲད་ན་རྡུལ་ཇི་སྙེད་ཅིག་ཀྱང་རྡུལ་ཕྲན་དང་པོ་ལས་བོངས་ཚོད་
རྒྱས་པར་མི་འགྱུར་བའི་ཕྱིར་རྡུལ་ཕྲན་དང་པོས་མངོན་པར་འདོད་པའི་དོན་སྒྲུབ་
པར་མི་ནུས་པ་བཞིན་དུ་རྡུལ་དུ་མ་ཚོགས་ཀྱང་མི་འགྲུབ་སྟེ། ཚོགས་པ་དང་མ་
ཚོགས་པའི་རྡུལ་བོངས་ཚོད་མཚུངས་པའི་ཕྱིར་རོ། །ཅི་སྟེ་རྡུལ་ཕྲན་རྣམས་གཞན་
དང་ཕྲད་པ་ན་རྡུལ་ཕྲན་ཇི་སྙེད་དང་ཕྲད་པ་དེ་སྙེད་ཀྱི་བོངས་ཚོད་གོང་ནས་གོང་
དུ་རྒྱས་པར་འགྱུར་བའི་ཕྱིར་ཉེས་པ་མེད་དོ་ཞེ་ན། འདི་ཡང་རིགས་པ་མ་ཡིན་ཏེ།
འདི་ལྟར། རྡུལ་ཕྲན་གཞན་དང་ཕྲད་པའི་ཚེ་དང་པོའི་རྡུལ་དེ་ཉིད་བོངས་ཚོད་རྒྱས་
པར་འགྱུར་རམ། འོན་ཏེ་སྔ་མ་ལས་བོངས་ཚོད་ཁྱད་པར་དུ་གྱུར་པའི་ཆོས་གཞན་
ཞིག་སྐྱེ་བརྟག གཉིས་ཀ་ལྟར་ཡང་དེ་དག་ལ་གོ་ས་གནོན་པའི་མཐུ་མེད་ན་རྡུལ་
ཕྲན་ལས་གོང་དུ་བོངས་ཚོད་རྒྱས་པར་མི་རིགས་ལ། གོ་ས་གནོན་ན་ཆར་དབྱེ་
ནུས་པའི་ཕྱིར་ཁང་བཟང་ལ་སོགས་པ་བཞིན་དུ་རྫས་སུ་ཡོད་པ་མ་ཡིན་ནོ། །ཅི་
སྟེ་མ་ཕྲད་པར་གནས་པའི་ཕྱིར་ཉེས་པ་མེད་དོ་ཞེ་ན། དེ་ལྟ་ན་གཟུགས་ཅན་རྣམས་
ཕན་ཚུན་གཅིག་ལ་གཅིག་ཐོགས་པ་མེད་པར་འཇུག་པར་འགྱུར་ཏེ། རྡུལ་ཕྲན་
)



རྩོར་་རིག་གྲུབ་པའི་རྒྱར༔
རིགས་མཐུན་རྣམས་ཀྱི་བར་ན་རྡུལ་གཞན་ཤོང་བའི་གོ་ས་ཡོད་པའི་ཕྱིར་རོ། །ཅི་
སྟེ་རྡུལ་རྣམས་ཕན་ཚུན་མ་ཕྲད་ཀྱང་འདབ་འབྱོར་དུ་གནས་པའི་ཕྱིར་རྡུལ་གཞན་
གྱི་གོ་ས་མེད་དོ་ཞེ་ན། འདབ་འབྱོར་ཞེས་པ་འདི་ཅི་ཞིག་ཡིན། རྡོལ་གཞན་གྱི་གོ་
མི་རྙེད་པའོ་ཞེ་ན། དེ་ཉིད་ཅི། ཕན་ཚུན་ཆ་ཤས་ཀྱིས་ཕྲད་པའི་ཕྱིར་རམ་ཆོས་
གཞན་གྱིས་སྤེལ་བའི་ཕྱིར་གོ་ས་མི་རྙེད་པ་ཡིན་བརྟག་གྲང་། ཕྱོགས་དང་པོ་ནི་
ཁས་མི་ལེན་ནོ། །གཉིས་པ་ལྟར་ན་གང་གིས་རྡུལ་གཉིས་སྦྲེལ་བར་བྱེད་པའི་འབྲེལ་
བ་དེ་ཡང་རྡུལ་དུ་གྲུབ་པའམ་འོན་ཏེ་ལུས་ཅན་མ་ཡིན་པ་ཡིན། དང་པོ་ལྟར་ན་
འབྲེལ་བ་དེ་ཉིད་ཀྱིས་འབྲེལ་བ་ཅན་དག་དང་ཕྲད་པ་དང་མ་ཕྲད་པ་བརྟགས་ན་
ཉེས་པ་མཚུངས་པའི་ཕྱིར་རིགས་པ་མ་ཡིན་ནོ། །ཀྱེ་སྟེ་འབྲེལ་བ་དེ་ལུས་ཅན་མ་
ཡིན་པའི་ཕྱིར་ཕྲད་པ་དང་མ་ཕྲད་པའི་བརྟག་པ་མེད་དོ་ཞེ་ན། དེ་ལྟར་ན་འབྲེལ་
བ་ཅན་གཉིས་ཀྱི་བར་ན་དེ་ཡོད་པའི་ཕྱིར་རྡུལ་ཕྲན་གཞན་གྱི་གོ་མི་རྙེད་དོ་ཞེས་ཇི་
ལྟར་བརྗོད་པ་རིགས། ལུས་ཅན་མ་ཡིན་པ་ནི་ཡུལ་ལ་མི་གནས་པའི་ཕྱིར་གོ་འགོག་
པར་བྱེད་པ་མ་ཡིན་ནོ། །དེས་ན་འདབ་འབྱོར་དུ་གནས་པ་ཞེས་བྱ་བ་ནི་རིགས་པ་
མ་ཡིན་ནོ། །
དེ་ལྟར་ན་མ་ཕྲད་པར་གནས་པ་ལ་རག་གོ་ཞེ་ན། འདི་ལ་ཉེས་པ་སྔར་
བརྗོད་ཟིན་ཏོ། །གཞན་ཡང་ཕྱོགས་འདི་ལ་ནི་མ་ཚོགས་པའི་རྡུལ་གཞན་དང་
ཚོགས་པའི་གནས་སྐབས་ཀྱི་རྡུལ་གཉིས་ཀ་ཡང་རིགས་མཐུན་པའི་རྡལ་གཞན་
དང་མ་ཕྲད་པར་མཚུངས་པའི་ཕྱིར་འབྲས་བུ་བྱེད་པ་དང་མི་བྱེད་ པའི་ཁྱད་པར་
2.}}



ཕྱི
གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
ཡང་མི་རིགས་པར་འགྱུར་རོ། །ཅི་སྟེ་རྡུལ་གཞན་རུང་བའི་ཡུལ་ན་གནས་པ་དང་
མི་གནས་པའི་ཕྱིར་མཚུངས་པ་མ་ཡིན་ནོ་ཞེ་ན། རུང་བའི་ཡུལ་ན་གནས་པ་ཞེས་
བྱ་བ་འདི་ཅི། ཕན་ཚུན་ནུས་པ་འཇུག་ཏུ་རུང་བའོ་ཞེ་ན། ཚོགས་པའི་གནས་
སྐབས་ན་རྡུལ་རྣམས་ཕན་ཚུན་ནུས་པ་འཇུག་པར་གང་ལས་ཤེས། རྣམ་པར་ཤེས་
པ་ལ་སོགས་པའི་འབྲས་བུ་མཐོང་བའི་ཕྱིར་ཏེ། ཟླ་མེད་པའི་རྡུལ་ཕྲན་ཁ་ཡར་བ་
ལས་འབྲས་བུ་དེ་འདྲ་བ་མ་མཐོང་བའི་ཕྱིར་རོ་ཞེ་ན། རྣམ་པར་ཤེས་པ་སྐྱེ་བའི་
ཕྱིར་རྡུལ་ཕྲན་ཕན་ཚུན་ལྟོས་པ་ལས་ཡིན་ནོ་ཞེས་བྱ་བ་འདི་ལ་ཤེས་བྱེད་ཅི་ཞིག་
ཡོད། རྣམ་པར་ཤེས་པ་ནི་དབང་པོ་དང་ཡུལ་ལ་བརྟེན་ནས་འབྱུང་བའི་ཕྱིར་དང་།
དེ་དག་ཀྱང་རྡལ་ཕྲ་རབ་བསགས་པའི་རང་བཞིན་ཡིན་ཏེ། སྐྱེ་མཆེད་བཅུ་ནི་རྡལ་
ཕྲ་རབ་བསགས་པའོ་ཞེས་གསུངས་པའི་ཕྱིར་རོ། །དེ་ཡང་རིགས་པ་མ་ཡིན་ཏེ།
དོན་མེད་ཀྱང་རྣམ་པར་རིག་པ་ཙམ་གྱི་ཚུལ་ལའང་དབང་པོ་དང་ཡུལ་གྱི་ཐ་སྙད་
རྣམ་པར་འཇོག་པར་མི་འགལ་བའི་ཕྱིར་རོ། །དེ་ལྟར་ཡང་། ནང་གི་ཤེས་བྱའི་ངོ་
བོ་ནི། །ཕྱི་རོལ་ལྟར་སྣང་གང་ཡིན་པ། །དོན་ཡིན་རྣམ་ཤེས་ངོ་བོའི་ཕྱིར། །དེ་
རྐྱེན་ཉིད་ཀྱང་ཡིན་ཕྱིར་རོ། །ཞེས་དང་། ལྷན་ཅིག་བྱེད་དབང་ནུས་པ་ཡི། །ངོ་བོ་
གང་ཡིན་དབང་པོའང་ཡིན། །དེའང་རྣམ་རིག་ལ་མི་འགལ། །ཞེས་གང་གསུངས་
པ་ལྟར་རོ། །ཀུན་བརྟགས་པའི་དབང་པོ་དང་ཡུལ་རྣམས་ནི་ཐ་སྙད་དུ་གཟུགས་
འདུས་པ་ལ་གནས་པ་ཡིན་ལ། གཟུགས་འདུས་པ་དག་ཀྱང་ཐ་སྙད་དུ་འབྱུང་བ་
དང་འབྱུང་བ་ལས་གྱུར་ པའི་ རྫ་ས་ཀྱི་རྡུལ་དུ་མ་བསགས་པའི་ རང་བཞིན་ཡིན་



，
རྣམ་རིག་གྲུབ་པའི་རྒྱན།
པའི་ཕྱིར་མདོ་ལས་སྐྱེ་མཆེད་བཅུ་ནི་རྡུལ་རབ་བསགས་པའོ་ཞེས་གསུངས་པར་
ཟད་ཀྱི། རྡལ་ཕྲན་རྫ་ས་གྲུབ་ཀྱི་དབང་པོ་བྱས་པ་མ་ཡིན་ཏེ། རིགས་པས་གནོད་
པའི་ཕྱིར་རོ། །དེ་ལྟར་ན་རགས་པ་དང་ཕྲ་བའི་དོན་མེད་པའི་ཕྱིར་ཤེས་པ་ལས་
གཞན་པའི་ཡུལ་མེད་ལ། ཡུལ་མེད་པའི་ཕྱིར་དེ་འཛིན་པའི་ཡུལ་ཅན་ཡང་ཡོད་པ་
མ་ཡིན་ཏེ། དེ་དག་ནི་ཕན་ཚུན་ལྟོས་ཏེ་རྣམ་པར་འཇོག་པའི་ཕྱིར་རོ། །དེའི་ཕྱིར་
གཟུང་བ་དང་འཛིན་པའི་ཐ་སྙད་ཀྱང་རྣམ་པར་རྟོག་པ་ཙམ་དུ་ཟད་དོ། །ཅི་སྟེ་ཕྱིའི་
གཟུང་བ་དང་འཛིན་པ་མེད་མོད། ནང་ཤེས་པའི་རང་བཞིན་གྱི་གཟུང་འཛིན་ཅིའི་
ཕྱིར་མེད་ཅེ་ན། གཟུང་བ་དེ་འཛིན་པ་ལས་གཞན་ཡིན་ན་ནི་ཕྱིའི་དོན་དུ་འགྱུར་
གྱི་ཤེས་པ་མ་ཡིན་ལ། གཞན་མ་ཡིན་ན་ཤེས་པ་གཅིག་ཉིད་ལ་གཟུང་འཛིན་དུ་
ཉེ་བར་བཏགས་པ་ཙམ་དུ་འགྱུར་རོ། །ཅི་སྟེ་གཟུང་བ་ཡང་ཤེས་པ་གཞན་ཡིན་ལ་
འཛིན་པ་ཡང་ཤེས་པ་གཞན་ཡིན་ནོ་ཞེ་ན། དེ་ལྟར་ཤེས་པའི་རང་བཞིན་གྱི་གཟུང་བ་
འདི་གཅིག་གམ་འོན་ཏེ་དུ་མར་གྲུབ། དང་པོ་མི་རིགས་ཏེ། ཤར་ལ་སོགས་པའི་
ཆ་དང་བཅས་པ་སྣང་བའི་ཕྱིར་དུ་མར་རྣམ་པར་དབྱེར་རུང་བའི་ཕྱིར་རོ། །དུ་མར་
གནས་ན་ཡང་ཤེས་པའི་ཕྲ་རབ་རྣམས་ཕྲད་པར་གནས་སམ་འོན་ཏེ་མ་ཕྲད་པར་
གནས་ཞེས་བརྟགས་ན་དོན་སྨྲ་བ་ལ་བཀོད་པའི་ཉེས་པ་རྣམས་མཚུངས་པར་འགྱུར་
བའི་ཕྱིར་མི་རིགས་སོ། །དེ་བས་ན་སྔོ་སེར་སོགས་གཟུང་བར་སྣང་བ་ནི་རིགས་
པས་དཔྱད་ན་ཤེས་པ་ལས་གཞན་དུ་མི་འཐད་པའི་ཕྱིར་དོན་དམ་པར་ཤེས་པར་
འཐད་ཀྱི། རང་འཛིན་བྱེད་ལ་སྣང་བ་ལྟར་དུ་ནང་ཤེས་པ་དང་ཕྱིའི་དོན་དུ་གང་
3|}2



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཡང་མ་གྲུབ་སྟེ། སྒྲ་མ་ལ་སོགས་པ་བཞིན་དུ་མེད་བཞིན་ད་བློ་འཁྲུལ་པ་ལ་སྣང་
བ་ཡིན་པའི་ཕྱིར་རོ། །དེའི་ཕྱིར་ཤེས་པའི་གཟུང་འཛིན་ཡང་དཔྱད་བཟོད་པ་མ་
ཡིན་ནོ། །དེ་ལྟར་གཟུང་འཛིན་དུ་སྨྲ་བ་ལ་སྤྱིར་དགག་པ་སྨྲས་ནས། དེའི་འོག་ཏུ་
བྱེ་བྲག་སྨྲ་བོ་གང་དག་ཤེས་པ་དང་དུས་མཉམ་པའི་དོན་གཟུང་བར་སྨྲ་བ་དང༌།
མདོ་སྡེ་པ་གང་དག་ཤེས་པའི་སྔ་ལོགས་ཀྱི་རྣམ་པ་གཏོད་བྱེད་ཀྱི་རྒྱུ་གཟུང་བར་
སྨྲ་བ་དགག་པར་བྱའོ། །དེ་ལ་རེ་ཞིག་ཕྱོགས་དང་པོ་ལ་དགག་པ་བསྟན་པའི་ཕྱིར།
གསལ་དང་ལྷན་ཅིག་མྱོང་བའི་ཕྱིར། །སྣང་བ་དོན་མིན་ཞེས་སྨོས་སོ། །གང་ཞིག་
གསལ་བར་ཉམས་སུ་མྱོང་བ་དེ་ནི་ཤེས་པ་ལས་གཞན་མ་ཡིན་ཏེ། དཔེར་ན་བདེ་
བ་ལ་སོགས་པ་བཞིན་ནོ། །སྔོ་སེར་ལ་སོགས་པ་དག་ཀྱང་གསལ་བར་ཉམས་སུ་
མྱོང་བ་ཡིན་ནོ། །སྒྲོན་མ་དང་སྣང་བ་ལ་སོགས་པས་མ་ངེས་པ་ཡང་མ་ཡིན་ཏེ།
དེ་དག་ཀྱང་བསྒྲུབ་པར་བྱ་བ་དང་མཚུངས་པའི་ཕྱིར་རོ། །བཟློག་ན་གནོད་པ་ཅན་
གྱི་མཚན་མ་མེད་པའི་ཕྱིར། མ་ངེས་པ་ཡིན་ནོ་ཞེ་ན། མ་ཡིན་ཏེ། བེམས་པོ་རྣམས་
རང་གི་ཡུལ་ཅན་གྱི་ཤེས་པས་གསལ་དགོས་པ་ནི་འདིའི་གནོད་པ་ཅན་གྱི་ཚད་མ་
ཡིན་པའི་ཕྱིར་རོ། །འདི་ལྟར། གང་གསལ་བའི་བདག་ཉིད་ཡིན་པ་དེ་ནི་གཞན་
གྱིས་གསལ་བ་ལ་མི་ལྟོས་ཏེ་སྒོན་མ་བཞིན་ནོ། །བེམས་པོར་གྱུར་པའི་ཆོས་རྣམས་
ནི་ཡུལ་ཅན་གྱིས་གསལ་བ་ལ་ལྟོས་པའི་ཕྱིར་གསལ་བའི་བདག་ཉིད་མ་ཡིན་ནོ། །
སྨོན་མ་གསལ་བའི་བདག་ཉིད་ཡིན་ཡང་ཡུལ་ཅན་གྱིས་གསལ་བ་ལ་ལྟོས་པ་མ་
ཡིན་ནམ་ཞེ་ན། མ་ཡིན་ཏེ། སྒྲོན་མ་ལ་ནི་རང་གསལ་བྱེད་ཤེས་པའི་བདག་ཉིད་
3|12



རྣམ་རིག་གྲུབ་པའི་རྒྱུར།
དུ་སྒྲུབ་པའི་ཕྱིར་རོ། །སྔོ་སེར་ལ་སོགས་པ་གསལ་བའི་བདག་ཉིད་ཡིན་པའི་ཕྱིར་
གཞན་གྱིས་གསལ་བ་ལ་མི་ལྟོས་ན། འོ་ན་ནི་མུན་ཁུང་གི་གཟུགས་རྣམས་རང་གསལ་
བའི་ཕྱིར་སྒྲོན་མ་སོགས་ཀྱི་གསལ་བྱེད་ལ་མི་ལྟོས་པར་འགྱུར་རོ་ཞེ་ན། མུན་ཁུང་
ན་སྒྲོན་མ་གསལ་བ་ལ་ལྟོས་པའི་གཟུགས་ཡོད་པར་གང་གིས་ཤེས། ཅི་སྟེ་སྒྲོན་
མ་བཏེགས་པ་ན་བུམ་པ་ལ་སོགས་པའི་གཟུགས་གཞན་དམིགས་པའི་ཕྱིར་རོ་ཞེ་ན།
སྒྲོན་མ་དང་བཅས་པའི་གནས་སྐབས་ ཀྱི་གཟུགས་ཤིན་ཏུ་གསལ་བ་ཉིད་སྔར་
མུན་པའི་གནས་སྐབས་ན་ཡང་ཡོད་དོ་ཞེས་སྨྲ་བ་ནི་ཤིན་ཏུ་མི་རིགས་པར་སྨྲ་བ་
ཡིན་ཏེ། ཤིན་ཏུ་འགལ་བའི་ཕྱིར་རོ། །དེ་ཉིད་ཡོད་དོ་ཞེས་སུས་སྨྲས། འོན་ཀྱང་
དེའི་རིགས་རྒྱུན་ཡོད་པ་ཡིན་ནོ་ཞེ་ན། དེའི་རིགས་རྒྱུན་དུ་འདོད་པའི་མུན་པའི་
གནས་སྐབས་ཀྱི་གཟུགས་རྣམས་ནི་མུན་པའི་ངོ་བོར་སྣང་བའི་ཕྱིར་སྒྲོན་མ་ལ་
ལྟོས་པ་མ་ཡིན་ལ། སྒྲོན་མ་དང་བཅས་པའི་གཟུགས་ནི་སྔར་མུན་པའི་ཚེ་མེད་
པས་དེའི་ཕྱིར་སྒྲོན་མ་ལ་ལྟོས་པའི་གཟུགས་འགའ་ཡང་མེད་དོ། །གཞན་ཡང་།
གང་ཞིག་གང་དང་ལྷན་ཅིག་དམིགས་པར་ངེས་པ་དེ་ནི་དེ་དང་གཞན་མ་ཡིན་ཏེ།
དཔེར་ན་རྨི་ལམ་དང་དེའི་ཤེས་པ་བཞིན། སྔོན་པོ་ལ་སོགས་པ་དང་དེ་འཛིན་པའི་
ཤེས་པ་རྣམས་ཀྱང་ལྷན་ཅིག་ཏུ་དམིགས་པར་ངེས་པ་ཡིན་ནོ། །འདི་མ་གྲུབ་པ་མ་
ཡིན་ཏེ། སྔོན་པོར་སྣང་བ་མ་དམིགས་པར་ཡང་སྔོན་པོ་དམིགས་པ་མ་ཡིན་ཏེ། སྔོན་
པོ་དམིགས་པ་ནི་སྔོན་པོར་སྣང་བ་ལ་མི་འཁྲུལ་བའི་ཕྱིར་ཏེ། དེ་མི་སྣང་བར་ཡང་
དེ་དམིགས་པ་མི་རུང་བའི་ཕྱིར་རོ། །རང་ཉིད་མི་སྣང་ཡང་རྣམ་པ་སྣང་བའི་སྒོ་ནས་
{{ } {



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ན་བློ་གྲོས་ནགས་ཀྱི་གསུང་འབུམ་པོད་དྲུག་པ།
དམིགས་པར་འཇོག་གོ་ཞེ་ན། དེ་ནི་གཞན་དག་མི་འདོད་ཅིང༌། འདོད་ཀྱང་གནོད་
བྱེད་འཆད་པར་འགྱུར་རོ། །དུ་བ་མཐོང་བའི་ཚེ་མེ་མི་སྣང་ཡང་དེ་ཡོད་པར་རྟོགས་པ་
མ་ཡིན་ནམ་ཞེ་ན། དེའི་ཚེ་ཡུལ་དེར་མེ་ཡོད་པར་ཞེན་པ་ཙམ་ཡིན་གྱི་མེ་ཡོད་པ་
ནི་མ་ཡིན་ནོ། །འོ་ན་ཇི་ལྟར་དུ་བ་ཡོད་ཅེ་ན། དུ་བ་ནི་ཕྱི་རོལ་གྱི་མེ་ལས་སྐྱེ་བ་མ་
ཡིན་གྱི་མེར་སྣང་བའི་བག་ཆགས་ནུས་པ་མཐུ་ཅན་དུ་ཡོད་པའི་ཀུན་གཞི་ལས་སྐྱེ་
བ་ཡིན་ལ། དེ་ཡང་དུ་བར་སྣང་བའི་གང་ཟག་ལ་དེའི་ཚེ་ཡོད་པ་འགལ་བ་མེད་དོ། །
དེ་ལྟར་ན་དུ་བ་མེ་ལ་འཁྲུལ་པར་འགྱུར་རོ་ཞེ་ན། མ་ཡིན་ཏེ། དུ་བར་
སྣང་བ་ནི་མེར་སྣང་གི་བག་ཆགས་གསལ་བར་སད་ པ་ཅན་གྱི་སེམས་རྒྱུད་ལ་
འབྱུང་བས་གདོན་མི་ཟ་བར་དུར་སྣང་ཅན་ལ་མེར་སྣང་འབྱུང་བར་འགྱུར་བའི་
ཕྱིར་རོ། །དུ་བ་མཐོང་བའི་ཚེ་ཡུལ་དེར་གང་ཟག་གཞན་གྱིས་མེ་མཐོང་བ་མ་ཡིན་
ནམ་ཞེ་ན། མཐོང་དུ་ཆུག་མོད་ཉེས་པ་ཅི་ཡང་མེད་དེ། དེ་ཡང་གང་གིས་མཐོང་བ་
དེའི་བློའི་བདག་ཉིད་ཡིན་པའི་ཕྱིར་ཏེ། རང་ལ་དུ་བར་སྣང་བ་ནི་གང་ཟག་གཞན་
གྱི་མེར་སྣང་བ་ལས་སྐྱེ་བ་མ་ཡིན་ཏེ། དེ་དག་མེད་པར་ཡང་འབྱུང་བས་འཁྲུལ་
པའི་ཕྱིར་རོ། །སྔོན་པོ་མེད་པར་ཡང་དེའི་ཡུལ་ཅན་གྱི་བློ་དམིགས་པ་མ་ཡིན་ཏེ།
སྔོན་པོ་མ་དམིགས་ན་འདི་ནི་སྔོན་པོའི་ཡུལ་ཅན་ནོ་ཞེས་ཇི་ལྟར་ཤེས་ཏེ། ཁྱད་
པར་མ་བཟུང་བར་ཁྱད་པར་གྱི་གཞིའི་བློ་མི་རིགས་པའི་ཕྱིར་རོ། །གལ་ཏེ་རྟོག་
བཅས་ཀྱི་བློས་སྔོན་པོས་ཁྱད་པར་དུ་མ་བྱས་པར་མི་འཛིན་ཡང་རྟོག་མེད་ཀྱིས་
ཡན་གར་བར་མྱོང་བའི་ཕྱིར་ཞེ་ན། རྟོག་མེད་གང་གིས་མྱོང་། རང་རིག་པའམ་
]-1



རྩོམ་རིག་གྲུབ་པའི་རྒྱན།
འོན་ཏེ་དབང་པོས་ཤེས་པས་ཡིན། རང་རིག་པ་ནི་མི་འདོད་དོ། །འདོད་ན་ཡང་སྔོན་
པོའི་རྣམ་ལྡན་དུ་མ་མྱོང་ བའི་ ཕྱིར་ ཕྱིས་ འཛིན་རྣམ་འབའ་ཞིག་ པར་དྲན་ པར་
འགྱུར་ལ། དེ་ལྟར་ན་སྔོ་སེར་མཐོང་བ་སོ་སོར་དྲན་པར་མི་འགྱུར་ཏེ། འཛིན་པའི་
རྣམ་པ་ལ་བྱེ་བྲག་མེད་པའི་ཕྱིར་རོ། །འོན་ཏེ་དབང་ཤེས་ཀྱིས་སོ་ཞེ་ན། སྔོ་འཛིན་
རང་ཉིད་ཀྱིས་སམ། འོན་ཏེ་དཀར་པོ་སོགས་འཛིན་པ་གཞན་གྱིས་དམིགས། དང་
པོ་མ་ཡིན་ཏེ། སྔོན་འཛིན་གྱིས་ནི་སྔོན་པོ་འབའ་ཞིག་འཛིན་གྱི་སྔོན་པོ་དང་བྲལ་
བའི་ཆོས་རང་ངམ་གཞན་ཅི་ཡང་མ་དམིགས་སོ། །གཉིས་པ་ཡང་མི་རིགས་ཏེ་
དབང་པོའི་ཤེས་པ་རྣམས་ཕྱིའི་སྐྱེ་མཆེད་ཀྱི་ཡུལ་ཅན་ཡིན་ པའི་ ཕྱིར་ ཕན་ཚུན་
དམིགས་པ་མ་ཡིན་ནོ། །དེ་ལྟར་ན་རྩ་བའི་སྦྱོར་བ་མ་གྲུབ་པ་མ་ཡིན་ནོ། །མ་ངེས་
པ་ཡང་མ་ཡིན་ཏེ། སྔོ་སེར་དོན་ལ་སོགས་པ་དོན་གཞན་པ་དག་ལ་ནི་ལྷན་ཅིག་
དམིགས་པར་མ་ངེས་པའི་ཕྱིར་རོ། །ཡུལ་དང་ཡུལ་ཅན་དག་ལ་རྒྱུ་དང་འབྲས་
བུའི་འབྲེལ་བ་གྲུབ་པའི་ཕྱིར་ལྷན་ཅིག་དམིགས་པར་ངེས་པ་ཡིན་ནོ་ཞེ་ན། ཡུལ་
དང་ཡུལ་ཅན་དུས་མཉམ་པ་དག་ལ་རྒྱུ་འབྲས་ཀྱི་འབྲེལ་བ་མ་གྲུབ་པའི་ཕྱིར་མི་
རིགས་སོ། །གྲུབ་དུ་ཆུག་ནའང་མ་ངེས་པ་ཡིན་ཏེ། རྫ་མཁན་དང་བུམ་པ་དག་ལ་
ཡང་ལྷན་ཅིག་དམིགས་པར་མ་ངེས་པའི་ཕྱིར་རོ། །གཞན་གྱི་འཛིན་པ་མ་དམིགས་
ཀྱང་དེའི་གཟུང་བ་དམིགས་པ་ཡིན་ཏེ། གང་ཟག་དུ་མས་སྔོན་པོ་ལ་སོགས་པའི་
ཡུལ་གཅིག་ཐུན་མོང་དུ་འཛིན་པའི་ཕྱིར་སྔོན་པོ་དང་དེའི་བློ་དང་ལྷན་ཅིག་དམིགས་
པར་མ་ངེས་སོ་ཞེ་ན། དོན་གཅིག་ཐུན་མོང་དུ་མཐོང་བ་ནི་མེད་དེ། ཡུལ་གཅིག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།།
ཉིད་འདོད་པ་དང་མི་འདོད་པ་ལ་སོགས་པའི་རྣམ་པ་སོ་སོར་སྣང་བའི་ཕྱིར་རོ། །
འོན་ཀྱང་བག་ཆགས་མཐུན་པར་སད་པ་ལས་བློའི་རྣམ་པ་འདྲ་བར་འབྱུང་བ་ལ་
རྣམ་པར་རྟོག་པས་ཡུལ་གཅིག་ཏུ་ཞེན་པ་ཙམ་དུ་ཟད་དེ། རབ་རིབ་ཅན་དུ་མས་
ནམ་མཁར་ཟླ་བ་གཉིས་སྣང་བ་བཞིན་ནོ། །དེའི་ཕྱིར་སྔོན་པོ་ལ་སོགས་པ་དང་
དེའི་བློ་དག་གཞན་མ་ཡིན་ནོ། །གལ་ཏེ་ཁོ་བོ་ཅག་ལྟར་ན་བློའི་སྣང་བ་དོན་ཡིན་
ནོ་ཞེས་མི་སྨྲ་ཡི། འོན་ཀྱང་གང་ལས་རྣམ་པར་ཤེས་པ་དོན་གྱི་རྣམ་པར་འབྱུང་
བའི་རྒྱུ་དོན་ཡོད་པ་ཡིན་ནོ་ཞེ་ན། དོན་རྒྱུ་མིན། འདྲ་བ་མེད་ཕྱིར་མ་མཐོང་ཕྱིར།
དོན་ནི་ཤེས་པ་ལ་རྣམ་པ་འཇོག་པར་བྱེད་པའི་རྒྱུ་ཡིན་ནོ་ཞེས་པ་ཡང་མོས་པ་
ཙམ་དུ་ཟད་དེ། ཤེས་པ་དོན་དང་འདྲ་བ་མེད་པའི་ཕྱིར་རོ། །དེ་ལ་རེ་ཞིག་རགས་
པ་ནི་རྫ་ས་སུ་མེད་པ་ཉིད་ཀྱིས་རྣམ་པའི་རྒྱུར་ཁས་མི་ལེན་ནོ། །རྡུལ་ཕྲ་རབ་དག་
ལ་ནི་ཆ་མེད་པའི་ཕྱིར་ཇི་ལྟར་ན་ཆ་དང་བཅས་པའི་རྣམ་པ་བསྐྱེད་པར་བྱེད། ཅི་
སྟེ་བསགས་པ་དག་གིས་སྐྱེད་པར་བྱེད་དོ་ཞེ་ན། བསགས་པ་དུ་མ་ཡིན་པའི་ཕྱིར་
ཤེས་པའི་རྣམ་པ་ཡང་དུ་མར་འགྱུར་ཏེ། རྒྱ་ཐ་དད་པའི་འབུར་བཞིན་ནོ། །ཤེས་
པའི་རྣམ་པ་དུ་མ་ཡིན་ཡང་བློས་མ་ངེས་པར་ཟད་དེ། སྐད་ཅིག་མ་ཡིན་ཡང་མ་
ངེས་པ་བཞིན་ནོ་ཞེ་ན། དེ་ལྟ་ན་སྐད་ཅིག་མ་གཅིག་ལ་རིགས་མཐུན་པའི་རྣམ་
ཤེས་རྫ་ས་དུ་མ་སྐྱེ་བར་འགྱུར་ན་དེ་ཡང་རིགས་པ་མ་ཡིན་ཏེ། སེམས་ཅན་རྣམས་
ནི་རྣམ་པར་ཤེས་པའི་རྒྱུད་རེ་རེ་བའོ་ཞེས་གསུངས་པའི་ཕྱིར་རོ། །ཅི་སྟེ་བསགས་
པ་རྣམས་དུ་མ་ཡིན་ན་ཡང་རྣམ་པ་གཅིག་སྐྱེད་པར་བྱེད་དོ་ཞེ་ན། འོ་ན་ནི་དོན་
3: ](6



རྩོམ་རིག་གྲུབ་པ་ཀཾ་རྒྱན།
དང་ཤེས་པ་འདྲ་བ་མ་ཡིན་ཏེ། གཅིག་དང་དུ་མ་འགལ་བའི་ཕྱིར་རོ། །ཅི་སྟེ་དོན་
སྔོན་པོའམ་སེར་པོར་ཡོད་ན་ཤེས་པ་ཡང་དེ་དང་སྣང་བའི་ཕྱིར་ཤེས་པ་དོན་དང་
འདྲ་བ་ཞེས་བརྗོད་པར་ཟད་ཀྱི་ཆ་ཐམས་ཅད་ནས་འདྲ་བའི་ཕྱིར་ནི་མ་ཡིན་ནོ་ཞེ་ན།
འདི་ཡང་མི་རིགས་ཏེ། སྔོན་སེར་ལ་སོགས་པ་དོན་འགའ་ཞིག་མཐོང་ན་དེའི་ཚེ་
ཤེས་པ་དོན་དང་འདྲའོ་ཞེས་ངེས་པར་རིགས་ན་ཁྱེད་ཀྱི་ཕྱོགས་ལ་རྣམ་པ་ལས་མ་
གཏོགས་པའི་དོན་འགའ་ཡང་མཐོང་བ་མེད་ན་ཇི་ལྟར་ཤེས་པ་དོན་དང་འདྲ་བར་
ངེས་པར་འགྱུར། དེ་ལྟར་ན་དོན་མ་གྲུབ་པར་འདྲ་བ་མི་འགྲུབ་ལ། འདྲ་བ་མ་
གྲུབ་པར་དོན་མི་འགྲུབ་ན། ད་ནི་གང་ཞིག་གང་གིས་སྒྲུབ་པར་བྱེད། གཞན་ཡང་
དོན་དང་འདྲ་བའི་སྒོ་ནས་ཤེས་པས་དོན་མྱོང་བར་འཇོག་པར་མི་རིགས་ཏེ། འདི་
ལྟར། ཧ་ཅང་ཐལ་ཕྱིར་འགལ་བའི་ཕྱིར། །འདྲ་བས་མྱོང་ཞེས་རིགས་མ་ཡིན། །
དོན་དང་ཆ་འགའ་ཞིག་གིས་མཚུངས་པས་སམ། འོན་ཏེ་བདག་ཉིད་ཐམས་ཅད་
ཀྱིས་མཚུངས་པའི་ཕྱིར་མྱོང་བ་ཡིན། དང་པོ་ལྟར་ན་འགའ་ཞིག་འགའ་ཞིག་དང་
ཆ་འགའ་ཞིག་གིས་མི་མཚུངས་པ་འགའ་ཡང་མེད་པའི་ཕྱིར་ཤེས་པ་ཐམས་ཅད་
ཀྱིས་དོན་ཐམས་ཅད་མྱོང་བར་འགྱུར་རོ། །བདག་ཉིད་ཀྱིས་མཚུངས་པ་ཡིན་ན་ནི།
རྣམ་པར་དབྱེ་བ་མེད་པའི་ཕྱིར་ཤེས་པ་ཡང་དོན་ཉིད་དུ་འགྱུར་རོ། །འདྲ་བའམ་
མི་འདྲ་བའི་དཔྱད་པ་ཞིབ་མོ་འདིས་ཅི་ཞིག་བྱ། དབང་པོ་དང་ཡིད་ལ་བྱེད་པ་ཉེར་
བར་གནས་པ་ན་ཡང་རེས་འགའ་རྣམ་པར་ཤེས་པ་མི་སྐྱེ་བར་མཐོང་བའི་ཕྱིར་
ཤེས་པའི་རྒྱུ་གཞན་ཡོད་པར་གྲུབ་ལ་དེ་ཉིད་ཡིན་ནོ་ཞེ་ན། རྣམ་ཤེས་རེས་འགའ་
{{ }



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
བར་གནས་པ་ན་ཡང་རྣམ་པར་ཤེས་པ་རེས་འགའ་མི་སྐྱེ་བ་ཡོད་མོད་ཀྱི་འོན་ཀྱང་
དེ་དག་ནི་ཕྱིའི་དོན་ལ་རག་ལས་པའི་དབང་གིས་མ་ཡིན་གྱི། བག་ཆགས་སད་
བྱེད་དེ་མ་ཐག་རྐྱེན་ནུས་པ་མཐུ་ཅན་ཉེ་བར་མི་གནས་པའི་ཕྱིར་ཡིན་ནོ། །འདི་
ལྟར་ཤེས་པ་ཐམས་ཅད་ ཀྱི་ བག་ཆགས་ སད་ པའི་ རྒྱུར་ འགྱུར་བ་མ་ཡིན་ གྱི།
འགའ་ཞིག་འགའ་ཞིག་གི་བག་ཆགས་སད་བྱེད་ཡིན་པ་དེས་ན་དོན་མེད་ པར་
ཡང་རྣམ་པར་ཤེས་པ་རེས་འགའ་སྐྱེ་བ་ཡིན་ནོ། །རྣམ་ཤེས་རེས་འགའ་སྐྱེ་བ་བག་
ཆགས་སད་པ་དང་མ་སད་པ་ལས་ཡིན་ནོ་ཞེས་བྱ་བ་འདི་གང་ལས་ཤེས་ཤེ་ན།
བག་ཆགས་ལས་གཞན་པ་རྣམ་པར་ཤེས་པའི་རྒྱུར་མི་འཐད་པའི་ཕྱིར་ཏེ། ཕྱི་རོལ་ནི་
རིགས་པའི་རྣམ་པ་གང་གིས་ཀྱང་བསྒྲུབ་པར་མི་ནུས་པའི་ཕྱིར་རོ། །བག་ཆགས་
ཀྱང་སྒྲུབ་པར་དཀའ་འོ་ཞེ་ན། མ་ཡིན་ཏེ། བག་ཆགས་ཞེས་བྱ་བ་གཞན་ཅུང་ཟད་
ཀྱང་ཁས་མི་ལེན་གྱི། ཤེས་པ་སྔ་མས་ཤེས་པ་ཕྱི་མ་སྐྱེད་པའི་ནུས་པ་ལ་བྱ་ལ།
དེ་ཡང་མེད་པ་མ་ཡིན་ཏེ། ཤེས་པ་སྔ་མ་ནུས་པ་ཅན་ལས་ཤེས་པ་ཕྱི་མ་སྐྱེ་བར་སྐྱེ་
བོ་ཀུན་གྱི་མྱོང་བས་གྲུབ་པའི་ཕྱིར་རོ། །རིགས་པའི་རྣམ་པ་དུ་མས་ཡུལ་འགོག་
པར་བྱེད་ན། རྣམ་པར་ཤེས་པ་ཡང་ཁས་བླང་བར་མི་བྱ་སྟེ། ཤེས་པ་ནི་ཡུལ་རིག་
ཤེས་པའི་ཆོས་མེད་པའི་ཕྱིར་རོ་ཞེ་ན། རྣམ་ཤེས་དམིགས་པ་དང་བྲལ་བ། །སྒྱུ་མ་
སོགས་ལ་གསལ་བར་མཐོང༌། །སྒྱུ་མ་དང་རྨི་ལམ་ལ་སོགས་པའི་རྣམ་པར་ཤེས་
{{ 1



རྣམ་རིག་གྲུབ་པའི་རྒྱན།
པ་དག་ལ་ཡུལ་མེད་པར་འཇིག་རྟེན་ཐམས་ཅད་ལ་གྲགས་པ་མ་ཡིན་ནམ། ཇི་
ལྟར་ན་རྣམ་པར་ཤེས་པ་ཡུལ་རིག་པས་རབ་ཏུ་ཕྱེ་བ་ཡིན། སྒྱུ་མ་ལ་སོགས་པའི་
ཤེས་པ་ནི་འཁྲུལ་པའི་ཕྱིར་ཡུལ་མེད་པར་རིགས་ན། མི་བསླུ་བའི་ཤེས་པ་དག་ལ་
ཇི་ལྟར་ཡུལ་མེད་པར་འགྱུར་ཞེ་ན། སྒྱུ་མ་ལ་སོགས་པ་དང་སྔོན་པོ་ལ་སོགས་པའི་
ཤེས་པ་ནི་ཡུལ་ཡོད་པ་དང་མེད་པའི་དབང་གིས་འཁྲུལ་པ་དང་མ་འཁྲུལ་བར་
འགྱུར་བ་མ་ཡིན་གྱི། ནང་གི་རྐྱེན་བག་ཆགས་བརྟན་པ་དང་མི་བརྟན་པ་ལས་འཁྲུལ་
པ་དང་མ་འཁྲུལ་བར་བྱིས་པ་དག་གིས་ཉེ་བར་བཏགས་པར་ཟད་ཀྱི། ཡང་དག་
པར་ན་དེ་དག་ལ་འཁྲུལ་པ་དང་མ་འཁྲུལ་བའི་རྣམ་དབྱེ་རིགས་པ་མ་ཡིན་ཏེ།
མཆོག་མཐོང་བ་མ་ཡིན་པ་ཐམས་ཅད་འཁྲུལ་པའི་ཕྱིར་རོ། །ཅི་སྟེ་ཡུལ་མེད་ན་
ཤེས་པའི་རྣམ་པ་ཁ་དོག་དང་དབྱིབས་ལ་སོགས་པ་བཀྲ་བར་སྣང་བ་འདི་གོང་
གིས་བྱས་ཤེ་ན། རང་ཉིད་གཅིག་པུ་ཕྱི་རོལ་དུ། །ཆད་ལྟར་སྣང་བ་བག་ཆགས་
རྐྱེན། །ཤེས་པ་རང་ཉིད་ལ་ལིང་པོ་གཅིག་ཏུ་རྒྱང་ཆད་པ་ལྟར་སྣང་བ་གང་ཡིན་པ་
དེ་ནི་ཐོག་མ་མེད་པ་ནས་གཟུང་བ་དང་འཛིན་པ་ཐ་དད་དུ་མངོན་པར་ཞེན་པ་
གོམས་པའི་བག་ཆགས་ཀྱི་དབང་གིས་ཡིན་གྱི་ཕྱི་རོལ་གྱིས་བྱས་པ་ནི་མ་ཡིན་ནོ། །
དེའི་ཕྱིར་ལང་ཀར་གཤེགས་པ་ལས། དོན་ཡོད་མ་ཡིན་སེམས་ཉིད་དེ། །ཕྱི་རོལ་
དོན་མཐོང་ལོག་པ་ཡིན། །བག་ཆགས་ཀྱིས་ནི་དཀྲུགས་པའི་སེམས། །དོན་དུ་
སྣང་བ་རབ་ཏུ་འབྱུང་། །ཞེས་གང་གསུངས་པ་ཡིན་ནོ། །གལ་ཏེ་འདི་ཐམས་ཅད་
གཟུང་བ་དང་འཛིན་པས་དབེན་པ་ཡིན་ན། ཅིའི་ཕྱིར་དེ་བཞིན་གཤེགས་པས་
{{ }}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གདུལ་བྱ་རྣམས་ལ་ཕྱི་དང་ནང་གི་སྐྱེ་མཆེད་རྣམས་རྣམ་པར་བཞག ཆོས་ཉིད་ཇི་
ལྟ་བ་བཞིན་དུ་སྟོན་པར་རིགས་སོ་ཞེ་ན། ཕྱི་དང་ནང་གི་སྐྱེ་མཆེད་རྣམས། །བྱིས་
རྣམས་སྐྲག་པ་སྤང་ཕྱིར་ཡིན། །ཐུབ་པས་གང་དུ་མིག་ལ་སོགས་པ་ནང་གི་སྐྱེ་མཆེད་
དང༌། གཟུགས་ལ་སོགས་པ་ཕྱིའི་སྐྱེ་མཆེད་གསུངས་པ་གང་ཡིན་པ་དེ་ནི་རེ་ཞིག་
དེ་ཁོ་ན་ཉིད་བསྟན་ པའི་སྣོད་དུ་མ་གྱུར་ པ་ དག་ལ་རིམ་གྱིས་དེ་ཁོ་ན་ཉིད་ཀྱི་
བདུད་རྩི་ལ་དྲང་བར་བཞེད་ནས་ཀུན་རྫོབ་ཀྱི་བདེན་པ་ལ་བརྟེན་ནས་བསྟན་པ་
ཡིན་ཏེ། དེའི་ཕྱིར་བསྟན་པ་དེ་ནི་འབྲས་བུ་མེད་པ་ཡང་མ་ཡིན་ལ། དེ་ཁོ་ན་ཉིད་
རྣམ་པར་བཞག་པ་ཡང་མ་ཡིན་ནོ། །འདི་ཇི་ལྟར་ཤེས་པར་བྱ་ཞེ་ན། གཟུང་དང་
འཛིན་པ་དང་བྲལ་བ། །བློ་སྦངས་རྣམས་ལ་གཞན་དུ་གསུངས། །སྐལ་པ་དུ་མར་
ཡང་དག་པའི་དོན་ལ་བློ་སྦྱངས་ཤིང་རྒྱུད་དེ་ཁོ་ན་ཉིད་ཀྱི་སྣོད་དུ་རུང་བར་སྨིན་
པར་བྱས་པའི་གདུལ་བྱ་དབང་པོ་མཆོག་ཏུ་གྱུར་པ་རྣམས་ལ་དུས་གཞན་གྱི་ཚེ་
གཟུགས་ནི་གཟུགས་ཀྱིས་སྟོང་ངོ་ཞེས་བྱ་བ་ལ་སོགས་པ་གཟུང་བ་དང་འཛིན་པ་
ཐམས་ཅད་དང་བྲལ་བའི་ཆོས་ཀྱི་དེ་ཁོ་ན་ཉིད་གསུངས་པའི་ཕྱིར་བསྟན་པ་སྔ་མ་
དེ་ཁོ་ན་ཉིད་རྣམ་པར་བཞག་པ་མ་ཡིན་པར་ཁོང་དུ་ཆུད་དོ། །ཅི་སྟེ་གཟུང་བ་དང་
འཛིན་པ་མེད་པ་ཆོས་ཀྱི་དེ་ཁོ་ན་ཉིད་ཡིན་ལ་རག་མོད། གཟུང་འཛིན་གྱི་ཐ་སྙད་
མཁས་པ་ནས་བྱིས་པའི་བར་གྱི་འཇིག་རྟེན་ཀུན་ལ་གྲགས་པ་དང་འགལ་བ་ཇི་
ལྟར་སྤང་ཞེ་ན། མ་རིག་གིས་སླད་འཇིག་རྟེན་གྱིས། །གཟུང་དང་འཛིན་པའི་ཐ་
སྙད་ཀྱིས། །རིགས་པས་གྲུབ་པའི་དེ་ཉིད་ལ། །གནོད་པ་སྨྲ་བ་བབ་ཅོལ་ཡིན། །



རྣམ་རིག་གྲུབ་པའི་རྒྱན།
གཟུང་འཛིན་དུ་སྨྲ་བ་ལ་རིགས་པའི་རྡོ་རྗེའི་ཐོག་ཡང་དང་ཡང་དུ་བབས་ཀྱང་མ་
རིག་པའི་གོ་ཆ་ཆེས་ཤིན་ཏུ་འཐུག་པའི་ཕྱིར་ཇི་སྙམ་དུ་མི་སེམས་ཤིང་རིགས་པས་
གྲུབ་པའི་གཉིས་མེད་ཀྱི་དེ་ཁོ་ན་ཉིད་ཁས་ལེན་པ་ལ་བྱིས་པ་རྡོལ་ཐབས་སུ་སྨྲ་བ་
ལྟ་ བུའི་ འཇིག་ རྟེན་ འཁྲུལ་ པའི་ཐ་སྙད་ ཀྱིས་ གནོད་ པས་ འཇིགས་ པ་ ཁྱོད་ནི་
མཁས་པས་གཞད་གད་དུ་བྱ་བར་འོས་པ་ཞིག་གོ །རྣམ་པ་གཅིག་ཏུ་ན་གཉིས་མེད་དུ་
སྨྲ་བ་དག་གིས་འཇིག་རྟེན་གྱི་ཐ་སྙད་ལ་གནོད་པ་བྱས་པ་ཡང་མེད་དེ། འདི་ལྟར་།
ཡུལ་སོགས་ཐ་སྙད་འཇིག་རྟེན་ན། །གྲགས་པ་བཞིན་དུ་རྣམ་པར་འཇོག །དེ་ཉིད་
ཡང་དག་ཏུ་སྨྲ་བ། །བཟློག་པར་ཟད་ཀྱི་ཀུན་རྫོ་བ་མིན། །མིག་གིས་གཟུགས་མཐོང་བ་
དང་རྣ་བས་སྒྲ་ཐོས་པ་ལ་སོགས་པ་ཡུལ་དང་ཡུལ་ཅན་གྱི་ཐ་སྙད་རྣམས་ནི་འཇིག་
རྟེན་པ་དག་ལ་ཇི་ལྟར་གྲགས་པ་བཞིན་དུ་རྣམ་པར་འཇོག་པའི་ཕྱིར་ཀུན་རྫོབ་ཀྱི་
བདེན་པ་ལ་ནམ་ཡང་བསྐུར་པར་འདེབས་པ་མ་ཡིན་ནོ། །འོ་ན་ཇི་ལྟར་གཟུང་
འཛིན་མེད་པར་སྨྲ་བ་ལ་གུས་པར་བྱེད་ཅེ་ན། རིགས་པའི་སྟོབས་མི་བཟོད་པའི་
ཕྱིར་གཟུང་འཛིན་གྱི་ཐ་སྙད་དེ་ཁོ་ན་ཉིད་དུ་གྲུབ་པ་བཀག་ནས་གཉིས་མེད་དུ་སྨྲ་
བ་ལ་བརྟེན་པར་བྱེད་དོ། །གཞན་དག་གིས་རྣམ་རིག་ཏུ་སྨྲ་བ་ལ་མི་འཐད་པར་
རྒོལ་བ་ནི། ཆོས་མཐུན་པ་ཉིད་མཐོང་བ་ལ། །འཁྲུལ་སྐྱེ་མིག་རྒྱུའི་ཆུ་བཞིན་ནོ། །
དོན་གྱི་དངོས་པོ་འགའ་མེད་ན། །རྣམ་རིག་སྨྲ་ལ་དེ་ཇི་ལྟར། །འདི་ན་འགའ་ཞིག་
འཁྲུལ་པ་སྐྱེ་བ་དེ་དག་ནི་བདེན་རྫུན་ཆོས་མཐུན་པར་མཐོང་བ་ལ་ལྟོས་ཏེ་སྔར་ཆུ་
དང་སྦྲེལ་བདེན་པ་མཐོང་བ་ལས་དུས་གཞན་གྱི་ཚེ་དེ་དག་དང་ཆོས་མཐུན་པའི་
37 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གའོན་་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
མིག་རྒྱུ་དང་ཐག་པའི་གཟུགས་མཐོང་བ་ལས་ཆུ་དང་སྦྲུལ་དུ་མངོན་པར་ཞེན་པ་
སྐྱེ་བ་བཞིན་རྣམ་རིག་ཏུ་སྨྲ་བའི་ཕྱོགས་ལ་ གཟུང་འཛིན་གྱི་དངོས་པོ་བདེན་པ་
འགའ་ཡང་ཉམས་སུ་མྱོང་བ་མེད་ན་ཇི་ལྟར་གཟུང་འཛིན་དུ་མངོན་པར་ཞེན་པའི་
འཁྲུལ་པ་སྐྱེ་བར་འགྱུར་ཞེ་ན། འཁྲུལ་པ་ཐམས་ཅད་བདེན་རྫུན་ཆོས་མཐུན་པ་ལ་
ལྟོས་པ་མ་ཡིན་ཏེ། རྨི་ལམ་དང་སྒྱུ་མ་དང་རབ་རིབ་ཅན་ལ་སོགས་པའི་ཤེས་པ་
བཞིན་ནོ། །དེའི་ཕྱིར། རབ་རིབ་ཅན་བཞིན་རང་རྒྱུ་ལས། །ལོག་པར་སྐྱེ་ལ་
འགལ་བ་ཅི། །ཐོག་མ་མེད་པ་ནས་གོམས་པའི་གཟུང་འཛིན་དུ་མངོན་པར་ཞེན་
པའི་བག་ཆགས་ལས་རང་བཞིན་གྱིས་གཟུང་འཛིན་དུ་མངོན་པར་ཞེན་པའི་ཕྱིན་
ཅི་ལོག་ཏུ་སྐྱེ་བ་ལ་མི་འཐད་པ་ཅི་ཡང་མེད་དོ། །དཔེར་ན་བདག་གི་དངོས་པོ་
འགའ་ཡང་མཐོང་བ་མེད་མོད་ཀྱི། འོན་ཀྱང་གོམས་པའི་དབང་གིས་ཕུང་པོ་ལ་
ངའོ་སྙམ་པའི་བློ་ངང་གིས་སྐྱེ་བ་བཞིན་ནོ། །
དེ་ལྟར་ན་གཟུང་འཛིན་དུ་མངོན་པར་ཞེན་པའི་འཁྲུལ་པ་འདི་གཟུང་བ་
དང་འཛིན་པ་མེད་པར་སྒྲུབ་པས་བཟློག་པར་མི་ནུས་ཏེ། རང་རྒྱུ་ལས་དེ་ལྟར་སྐྱེ་
བའི་ ཕྱིར་དཔེར་ན་དབང་པོ་རབ་རིབ་ཀྱིས་བསླད་པ་ལས་སྐྱེས་པའི་ཟླ་གཉིས་
སྣང་བ་ལ་སོགས་པའི་ཤེས་པ་ནི་ཇི་སྲིད་དབང་པོའི་འགྱུར་བ་མ་ལོག་པ་དེ་སྲིད་
དུ་ཟླ་གཉིས་མེད་པར་བསྒྲུབས་ཤིང་ངེས་ཀྱང་མི་ལྡོག་པ་བཞིན་ནོ། །དེའི་ཕྱིར་
གཟུང་འཛིན་དུ་མངོན་པར་ཞེན་པ་བཟློག་པའི་ཕྱིར་རིགས་པ་སྨྲ་བ་རྣམས་ནི་རང་
ཉིད་རྟོག་གེ་ལ་མཁས་པར་སྟོན་པ་ཙམ་དུ་ཟད་ཀྱི་འབྲས་བུ་ཡོད་པ་མ་ཡིན་ནོ་ཞེ་
312



{
རྣམ་རིག་གྲུབ་པའི་རྒྱུར།
ན༑ རྩོད་ལ་ཆགས་པའི་མཁས་པ་རྣམས། །དེ་ཉིད་རྣམ་པར་གཅོད་པ་མིན། །
ཟབ་མོ་རྟོག་གེའི་ཡུལ་མིན་ཡང་། །ལོག་པའི་རྣམ་རྟོག་སྤང་ཕྱིར་ཡིན། །འབྲས་བུ་
མེད་ན་རྟོག་ལྡན་ སུ་ ཞིག་ དེ་ཁོ་ན་ཉིད་རྣམ་ པར་ དཔྱོད་ པ་ ལ་ ངལ་ བར་ བྱེད།
གཞན་ཟིལ་གྱིས་གནོན་པའི་ཕྱིར་རམ་རང་ཉིད་མཁས་ པར་སྟོན་པའི་དགོས་པ་
ཙམ་ལ་རེ་བ་ནི་དམ་པའི་སྤྱོད་ཡུལ་མ་ཡིན་ནོ། །དེའི་ཕྱིར་དེ་ཁོ་ན་ཉིད་རྣམ་པ་ཀུན་ཏུ་
རྟོག་གེའི་སྤྱོད་ཡུལ་མ་ཡིན་ཡང་ཡང་དག་པའི་ཤེས་རབ་ཀྱིས་དེ་ཁོ་ན་ཉིད་ལ་སྒོ་
འདོགས་མ་ཆོད་པར་ནི་ཚུལ་བཞིན་དུ་སྒྲུབ་པར་ནུས་པ་མ་ཡིན་ལ། མ་བསྒྲུབས་
པར་ཡང་དག་པ་མངོན་དུ་འགྱུར་བ་མ་ཡིན་ནོ། །དེ་བས་ན་མཁས་པ་རྣམས་ཀྱིས་
རིགས་པའི་ཚོགས་དུ་མས་བསྟན་བཅོས་སུ་དེ་ཁོ་ན་ཉིད་རྣམ་པར་དཔྱོད་པ་ནི།
མཐའ་གཞན་དུ་སྒོ་འདོགས་པ་དང་སྐུར་བ་འདེབས་པའི་ལོག་པར་རྟོག་པ་སྤང་
བའི་ཕྱིར་ཡིན་པས་འབྲས་བུ་མེད་པ་མ་ཡིན་ནོ། །དེ་ལྟར་སྒྲོ་འདོགས་པའི་མཐའ་
སྤངས་ནས། སྐུར་པ་འདེབས་པའི་མཐའ་སྤང་བར་བྱ་བའི་ཕྱིར། གཞན་གྱི་ཕྱོགས་
སྔ་མ་བརྗོད་པ། །རྟེན་འབྲེལ་ཡིན་ཕྱིར་སྒྱུ་མ་བཞིན། །རྣམ་ཤེས་དམ་པའི་དོན་དུ་
མེད། །གང་རྟེན་ཅིང་འབྲེལ་བར་འབྱུང་བ་གང་ཡིན་པ་དེ་ནི་དོན་དམ་པར་མ་གྲུབ་སྟེ།
དཔེར་ན་སྒྱུ་མ་ལ་སོགས་པ་བཞིན། རྣམ་པར་ཤེས་པ་ཡང་རྟེན་ཅིང་འབྲེལ་བར་
འབྱུང་བ་ཡིན་ནོ། །དེའི་ཕྱིར་རྣམ་པར་ཤེས་པ་སྨྲ་བ་ནི་མི་རིགས་སོ་ཞེས་ཟེར་རོ། །
འདི་ལ་བརྗོད་པར་བྱ་སྟེ། གང་རྐྱེན་གྱི་བྱ་བ་མི་འཇུག་པ་དེ་ནི་རྟེན་ཅིང་འབྲེལ་
འབྱུང་མ་ཡིན་ཏེ། རྒྱུ་དང་རྐྱེན་སོ་སོ་ལ་ལྟོས་པ་ནི་རྟེན་ཅིང་འབྲེལ་བར་འབྱུང་བའི་
31



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
སྒྲའི་དོན་ཡིན་ནོ། །དངོས་པོར་མེད་པ་ཡང་རྐྱེན་གྱི་བྱ་བ་འཇུག་པ་མ་ཡིན་ཏེ། ནམ་
མཁའ་ལ་སོགས་པ་བཞིན་ནོ། །དེའི་ཕྱིར་ན་རྟེན་འབྲེལ་ཡིན་པའི་ཕྱིར་ཤེས་པ་
དོན་ལ་མེད་པར་སྨྲ་བ་ནི་མི་རིགས་ཏེ་འགལ་བའི་ཕྱིར་རོ། །སྒྱུ་མ་བཞིན་ཞེས་པའི་
དཔེའི་དོན་གང་ཡིན། ཤེས་པ་ལ་རྟ་གླང་སོགས་པར་སྣང་བའམ་འོན་ཏེ་སྣང་བ་
ལྟར་ཕྱི་རོལ་དོན་དུ་ཞེན་པ་ཉིད་ཡིན། དང་པོ་ལྟར་ན། སྣང་བ་དེ་ནི་ཤེས་པ་འཁྲུལ་
པའི་བདག་ཉིད་དུ་གྲུབ་པའི་ཕྱིར་དཔེ་བསྒྲུབ་བྱའི་ཆོས་ཀྱིས་སྟོང་པ་ཡིན་ནོ། །
གཉིས་པ་ལྟར་ན། དེ་ནི་རྣམ་པར་རྟོག་པས་ཀུན་བརྟགས་པ་ཙམ་ཡིན་གྱི། རྒྱུ་དང་
རྐྱེན་ལ་རག་མ་ལས་པའི་ཕྱིར་རྟགས་དཔེ་ལ་རྗེས་འགྲོ་མེད་པ་ཡིན་ནོ། །གཞན་
ཡང་། སྔགས་དང་རྫ་ས་སོགས་བྲལ་བ་ཡི། །སྒྱུ་མ་འཇིག་རྟེན་ན་ཡོད་མིན། །
ཐམས་ཅད་རྫུན་པར་སྨྲ་བ་ཡིས། །བརྟགས་པའི་རྟེན་འགའ་ཡོད་པར་རིགས། །
སྤྲུལ་གཞིའི་རྫ་ས་དང་སྤྲུལ་བྱེད་ཀྱི་སྔགས་དང་སོགས་པ་མེད་པར་ནི་སྒྱུ་མ་འགའ་
ཡང་མཐོང་བ་མེད་དོ། །དེའི་ཕྱིར་སྒྱུ་མ་བཞིན་ཐམས་ཅད་རྫུ་ན་པར་སྨྲ་བ་ཁྱོད་ཀྱིས་
ཀྱང་སྒྱུ་མའི་སྤྲུལ་གཞི་ལྟ་བུ་གང་ལ་བརྟེན་ནས་འདི་དག་ཉེ་བར་རྟགས་པའི་རྟེན་
རྣམ་པར་ཤེས་པའམ་དེ་ལས་གཞན་ཅུང་ཟད་ཞིག་ཁས་ལེན་པར་བྱེད་དགོས་སོ། །
ཡང་ན་ནམ་མཁའི་མེ་ཏོག་ལྟར། །ཀུན་རྫོབ་ལ་ཡང་སྐུར་བར་གྱི། །ཅི་སྟེ་བརྟགས་
པའི་རྟེན་ཁས་མི་ལེན་ན་ནི་རྒྱུ་མེད་པའི་ཕྱིར་བརྟེན་པ་ཙམ་དུ་སྨྲ་བ་ཡང་མི་རིགས་
པས་དེའི་ཕྱིར་འདི་ཐམས་ཅད་ཀུན་རྫོ་བ་ཙམ་ཏུ་སྨྲ་བའི་ཐ་སྙད་འདི་ཡང་ཐོང་ལ་
ནམ་མཁའི་མེ་ཏོག་ལྟར་འདི་ཀུན་མེད་དོ། །ཞེས་དྲང་པོའི་ཚུལ་དུ་སྨྲ་བར་གྱིས་
3] -4



རྣམ་རིག་གྲུབ་པའི་རྒྱན།
ཤིག ངན་གཡོའི་ཐ་སྙད་ལ་བརྟེན་པས་ཅི་ཞིག་བྱ། བརྟག་པའི་རྟེན་འགའ་ཞིག་
འདོད་པར་བྱ་དགོས་ཀྱང་བླའི། རྣམ་པར་ཤེས་པ་ཙམ་དུ་སྨྲ་བས་ཅི་ཞིག་བྱ་ཞེ་ན།
དེ་འདོད་ན་ནི་དེ་ཡི་གཞིར། །རྣམ་རིག་ཅིའི་ཕྱིར་ཁས་མི་ལེན། །བརྟགས་པ་ཙམ་
དུ་སྨྲ་བ་ཡིས་ནི་དེའི་རྟེན་འགའ་ཞིག་འདོད་པར་བྱེད་ན་མི་འདོད་བཞིན་དུ་ཡང་
རྣམ་པར་ཤེས་པ་ཁས་བླང་བར་བྱ་དགོས་ཏེ། ཀུན་རྫོ་བ་པའི་ཆོས་རྣམས་ཀྱི་རྒྱུར་
རུང་བ་གཞན་མེད་པའི་ཕྱིར་རོ། །འདི་ཇི་ལྟར་ཁོང་དུ་ཆུད་པར་བྱ་ཞེ་ན། གཙོ་བོ་
རྡུལ་དང་དབང་ཕྱུག་སོགས། །ཀུན་རྫོབ་པ་ཡི་རྒྱུར་མི་རིགས། །ངོ་བོ་ཉིད་དང་རྒྱ་
མེད་དུ། །སྨྲ་བའང་ཡང་དག་མིན་གཟིགས་ནས། །འདི་ཀུན་རྣམ་རིག་ཙམ་ཉིད་
ཅེས། །དེ་ཉིད་གཟིགས་པས་གསུངས་པ་ཡིན། །གཙོ་བོ་དང་རྡུལ་ཕྲན་དང་དབང་
ཕྱུག་དང་སྐྱེ་རྒུའི་བདག་པོ་དང་སྲེད་མེད་ཀྱི་བུ་ལ་སོགས་པ་མི་མཐུན་པ་རྒྱུར་སྨྲ་
བ་དང་། གདོད་མ་ནས་ངོ་བོ་ཉིད་ཀྱིས་གནས་པ་དང་རྒྱུ་མེད་པར་གློ་བུར་དུ་སྨྲ་བ་
དག་ནི་གནས་ལུགས་ལས་ཤིན་ཏུ་གོལ་བར་གཟིགས་ཤིང་། རྣམ་པར་ཤེས་པ་
ཉིད་བག་ཆགས་ཀྱི་དབང་གིས་ལུས་དང་ལོངས་སྤྱོད་དང་གནས་ཀྱི་རྣམ་པར་སྣང་
བ་ ལ་ བྱིས་པ་རྣམས་ ཀྱིས་དེའི་གནས་ ལུགས་ ཇི་ ལྟ་ བ་བཞིན་དུ་ མི་ཤེས་པར་
བདག་དང་ཆོས་སུ་སྒྲོ་བཏགས་ནས་གནས་མ་ཡིན་ པར་ སྲིད་ པའི་ སྡུག་བསྔལ་
ཉམས་སུ་མྱོང་བར་གཟིགས་ཏེ། བཅོམ་ལྡན་འདས་ཀྱིས། ཀྱེ་རྒྱལ་བའི་སྲས་དག་
ཁམས་གསུམ་པོ་འདི་དག་ནི་སེམས་ཙམ་མོ་ཞེས་པ་ལ་སོགས་པ་རྣམ་པར་ཤེས་
པ་ཉིད་ཆོས་ཀུན་གྱི་གནས་དང་གཞི་དང་རྟེན་དང་རྒྱུར་གསུངས་པ་ཡིན་ནོ། །དེའི་



གངས་ཅན་རིག་བཅུད་ལས། རྗེ་བཙུན་རེར་ར་ངའ་བ་གའོར་ར་བློ་གྲོས་ཞབས་ཀྱི་ཀུསུང་འབུར་ངོ་ད་དྲུག་པ།
ཕྱིར་རྣམ་པར་རིག་པ་ཙམ་དུ་སྨྲ་བ་ནི་དབུ་མའི་ལམ་རྨ་མེད་པ་ཡིན་ནོ། །གལ་ཏེ་
འདི་ ཀུན་རྣམ་ པར་ རིག་ པ་ ཙམ་ དུ་ གྲུབ་ན་ཅིའི་ ཕྱིར་ དེ་ བཞིན་ གཤེགས་ པས་
གཟུགས་ལ་སོགས་པའི་ཆོས་ཐམས་ཅད་ངོ་བོ་ཉིད་མེད་པར་གསུངས་ཤེ་ན། ངོ་
བོ་ཉིད་མེད་སོགས་བསྟན་པ། །དགོངས་ཏེ་གསུངས་པའང་ཀུན་མཁྱེན་གྱིས། །
གསུངས་སོ་ཞེས་བྱ་བར་སྦྱར་རོ། །འང་ཞེས་པ་རྣམ་རིག་ཙམ་དུ་གསུངས་པར་མ་
ཟད་ཅེས་པའོ། །འདི་ལ་དགོངས་པ་གང་ཞེ་ན། ཆོས་ཐམས་ཅད་ནི་ཀུན་བཏགས་
པ་དང་གཞན་གྱི་དབང་དང་ཡོངས་སུ་གྲུབ་པ་སྟེ་གསུམ་པོ་འདི་ཙམ་དུ་ཟད་ལ། །
དེ་དག་ཀྱང་ངོ་བོ་ཉིད་མེད་པ་རྣམ་པ་གསུམ་གྱིས་ངོ་བ་ཉིད་མེད་པའི་ཕྱིར་ཏེ། འདི་
ལྟར་ཀུན་བཏགས་པ་ནི་རྣམ་པར་རྟོག་པས་བཏགས་པ་ཙམ་དུ་ཟད་ཀྱི་རང་གི་ངོ་
བོ་ཉིད་མེད་པའི་ཕྱིར་མཚན་ཉིད་ངོ་བོ་ཉིད་མེད་པ་ཡིན་ནོ། །གཞན་གྱི་དབང་ནི་
རྣམ་པར་རིག་པ་ཙམ་དུ་གྲུབ་པའི་ཕྱིར་མཚན་ཉིད་ངོ་བོ་ཉིད་མེད་པ་མ་ཡིན་ལ།
འོན་ཀྱང་རང་གི་ངོ་བོ་ཉིད་ཀྱིས་མི་སྐྱེ་ཡི། རྐྱེན་གཞན་ལ་རག་ལས་པའི་ཕྱིར་སྐྱེ་
བ་ངོ་བོ་ཉིད་མེད་པ་ཡིན་ནོ། །ཡོངས་སུ་གྲུབ་པ་ནི་སྟོང་པ་ཉིད་ཀྱི་ངོ་བོ་ཡིན་པའི་
ཕྱིར་རམ་ཆོས་རྣམས་ཀྱི་བདག་མེད་པའི་རང་བཞིན་ཡིན་པའི་ཕྱིར་ངོ་བོ་ཉིད་མེད་
པ་ཡང་ཡིན་ལ། རྣམ་པར་དག་པའི་དམིགས་པ་ཡིན་པའི་ཕྱིར་དོན་དམ་པ་ཡང་
ཡིན་ནོ། །དེའི་ཕྱིར་དོན་དམ་པ་ངོ་བོ་ཉིད་མེད་པ་ཞེས་བྱའོ། །དེ་ལྟར་ངོ་བོ་ཉིད་
མེད་ པ་ རྣམ་ པ་ གསུམ་ ལ་ དགོངས་ནས་ ཆོས་ ཐམས་ ཅད་ ངོ༌ བོ་ ཉིད་མེད་ པར་
གསུངས་པའི་ཕྱིར་རྣམ་རིག་ཏུ་སྨྲ་བ་ལ་གནོད་པ་ཅི་ཡང་མེད་དོ། །དེ་ལྟར་ཡང་
361



རྣམ་རིག་གྲུབ་པའི་རྒྱན།
འཕགས་པ་དགོངས་པ་ངེས་པར་འགྲེལ་བ་ལས། དོན་དམ་ཡང་དག་འཕགས།
ངས་ཆོས་རྣམས་ཀྱི་ངོ་བོ་ཉིད་མེད་པ་ཉིད་རྣམ་པ་གསུམ་པོ་འདི་ལྟ་སྟེ། མཚན་
ཉིད་ངོ་བོ་ཉིད་མེད་པ་ཉིད་དང་། སྐྱེ་བ་ངོ་བོ་ཉིད་མེད་པ་ཉིད་དང་། དོན་དམ་པའི་
ངོ་བོ་ཉིད་མེད་པ་ཉིད་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་
བསྟན་ཏེ། ཞེས་སོགས་རྒྱས་པར་གསུངས་སོ། །དེའི་ཕྱིར་ངོ་བོ་ཉིད་མེད་པར་སྟོན་
པའི་མདོ་སྡེ་དག་ནི་སྒྲ་ཇི་བཞིན་མ་ཡིན་ནོ་སྟེ། འདི་ལྟར་དོན་སྒྲ་ཇི་བཞིན་ཡོངས་
རྟོག་ན། །མ་རུངས་ལྟ་བའི་སྦྲུལ་གྱིས་ཟིན། །ཇི་སྐད་དུ། དགོངས་པ་ངེས་པར་
འགྲེལ་བ་ལས། ཅི་སྟེ་སེམས་ཅན་དེ་དག་ལ་སེམས་ཅན་གང་དག་བསོད་ནམས་
དང་ཡེ་ཤེས་ཀྱི་ཚོགས་ཆེན་པོའི་བར་དུ་ཡང་དག་པར་འགྲུབ་པ་མ་ཡིན་ཡང་དྲང་
པོ་དང་དྲང་པོའི་རང་བཞིན་ཅན་མ་ཡིན་ལ་རྟོག་པ་དང་སེལ་བར་ནུས་ལ། རང་གི་
ལྟ་བ་མཆོག་ཏུ་འཛིན་པར་གནས་པ་དེ་དག་གིས་ནི་ཆོས་དེ་ཐོས་ནས་ང་ཡིས་
དགོངས་ཏེ་བཤད་པ་ཟབ་མོ་ཡང་དག་པ་ཇི་ལྟ་བ་བཞིན་མི་ཤེས་ཏེ། ཆོས་དེ་ལ་
མོས་ཀྱང་ཆོས་འདི་དག་ཐམས་ཅད་ནི་ངོ་བོ་ཉིད་མེད་པ་ཁོ་ན་ཡིན་ནོ། །ཆོས་འདི་
དག་ཐམས་ཅད་ནི་མ་སྐྱེས་པ་ཁོ་ནའོ། །མ་འགགས་པ་ཁོ་ནའོ། །གཟོད་མ་ནས་
ཞི་བ་ཁོ་ནའོ། །རང་བཞིན་གྱིས་ཡོངས་སུ་མྱ་ངན་ལས་འདས་པ་ཁོ་ནའོ། །ཞེས་
ཆོས་ཀྱི་དོན་ལ་སྒྲ་ཇི་བཞིན་པ་ཁོ་ནར་མངོན་པར་ཞེན་པར་བྱེད་དེ། དེ་དག་གཞི་
དེས་ཆོས་ཐམས་ཅད་ལ་མེད་པར་ལྟ་བ་དང༌། མཚན་ཉིད་མེད་པར་ལྟ་བ་ཐོབ་
པར་འགྱུར་ཏེ། མེད་པར་ལྟ་བ་དང་མཚན་ཉིད་མེད་པར་ལྟ་བ་ཐོབ་ནས་ཀྱང་
3】



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཐམས་ཅད་ལ་མཚན་ཉིད་ཐམས་ཅད་ཀྱི་སྐུར་བ་འདེབས་ཏེ། ཞེས་སོགས་གསུངས་
པ་ཡིན་ནོ། །དེ་བཞིན་གཤེགས་པས་དགོངས་ཏེ་གསུངས་པ་དེ་དག་སྒྲ་ཇི་བཞིན་
དུ་མངོན་པར་ཞེན་པར་བྱ་བ་མ་ཡིན་ན་ཇི་ལྟར་ཁོང་དུ་ཆུད་པར་བྱ་ཞེ་ན། དེ་ཕྱིར་
དགོངས་དང་ལྡེམ་དགོངས་ཀྱིས། །ཐུབ་པའི་དགོངས་པ་ཡོངས་བཟུང་བྱ། །དགོངས་
པ་ནི་བཞི་སྟེ། དུས་གཞན་ལ་དགོངས་པ་དང༌། དོན་གཞན་ལ་དགོངས་པ་དང།
མཉམ་པ་ཉིད་ལ་དགོངས་པ་དང་། གང་ཟག་གི་བསམ་པ་ལ་དགོངས་པའོ། །
ལྡེམ་པོར་དགོངས་པ་ཡང་བཞི་སྟེ། གཞུག་པ་ལ་ལྡེམ་པོར་དགོངས་པ་དང་། མཚན་
ཉིད་ལ་ལྡེམ་པོར་དགོངས་པ་དང་། གཉེན་པོ་ལ་ལྡེམ་པོར་དགོངས་པ་དང་། བསྒྱུར་
བ་ལ་ལྡེམ་པོར་དགོངས་པའོ། །དྲང་དོན་གྱི་མདོ་སྡེ་ཐམས་ཅད་ནི་འདི་ཙམ་དུ་
ཟད་ པས་དེའི་ཕྱིར་འདི་དག་གང་རུང་གི་སྒོ་ནས་དགོངས་པ་བཙལ་བར་བྱའོ།
དོན་ལ་སྒྲ་ཇི་བཞིན་དུ་མངོན་པར་ཞེན་པས་ནི་མ་ཡིན་ནོ། །ཡང་ན་དགོངས་པ་
ངེས་པར་འགྲེལ་བ་ལ་སོགས་པ་ངེས་པའི་དོན་གྱི་མདོ་སྡེ་དག་གི་རྗེས་སུ་འབྲངས་
ནས་དྲང་དོན་གྱི་མདོ་སྡེ་དག་གི་དགོངས་པ་བཙལ་བར་བྱ་སྟེ། མདོ་དེ་ཉིད་ལས།
བཅོམ་ལྡན་འདས་འདི་ལྟ་སྟེ། དཔེར་ན་བཅའ་སྒ་ནི་ཕྱེ་མའི་སྨན་སྦྱོར་བ་དང་།
བཅུད་ཀྱིས་ལེན་སྦྱོར་བ་ཐམས་ཅད་དུ་བཙལ་བར་བགྱི་བ་ལགས་སོ། །དེ་བཞིན་
དུ་ཆོས་ཐམས་ཅད་ཀྱི་ངོ་བོ་ཉིད་མ་མཆིས་པ་ལས་བརྩམས། དེ་བཞིན་སྐྱེ་བ་མ་
མཆིས་པ་དང་། འགག་པ་མ་མཆིས་པ་དང་། གཟོད་མ་ནས་ཞི་བ་དང་། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཉིད་ལས་བརྩམས་ནས་བཅོམ་ལྡན་
3 1



རྣམ་རིག་གྲུབ་པའི་རྒྱན།
འདས་ཀྱིས་ངེས་པའི་དོན་བསྟན་པ་འདི་ཡང་དྲང་བའི་དོན་གྱི་མདོ་སྡེ་ཐམས་ཅད་
དུ་བཙལ་བར་བགྱི་བ་ལགས་སོ། །ཞེས་གསུངས་པའི་ཕྱིར་ཏེ། གལ་ཏེ་རྣམ་པར་
རིག་པ་ཙམ་གྱི་དོན་ཡང་དག་པར་གྲུབ་ན་འདོད་ཆགས་ལ་སོགས་པའི་ཀུན་ནས་
ཉོན་མོངས་པ་ལྡོག་པར་མི་འགྱུར་ཏེ། དེ་དག་ཀྱང་རྣམ་པར་རིག་པ་ཙམ་གྱི་ངོ་བོ་
ཉིད་ཀྱིས་ཡང་དག་པར་གྲུབ་པའི་ཕྱིར་རོ། །ཡང་དག་པར་གྲུབ་པ་ནི་མི་མཐུན་པའི་
ཕྱོགས་ཀྱིས་གཞོམ་པར་མི་ནུས་པ་མ་ཡིན་ནོ་ཞེ་ན། རང་བཞིན་དང་གློ་བུར་གྱི་
རྣམ་པར་དབྱེ་བ་བསྟན་པའི་ཕྱིར་སྨྲས་པ། སེམས་འདི་གཉིས་མེད་རང་བཞིན་དུ། །
གནས་ཕྱིར་རང་བཞིན་འོད་གསལ་ཏེ། །བག་ཆགས་དབང་གིས་གཉིས་སྣང་དུ། །
སྐྱེ་ཕྱིར་དྲི་མ་གློ་བུར་བ། །འདོད་ཆགས་ལ་སོགས་པའི་ཉོན་མོངས་པ་རྣམས་དང་
གཉིས་སུ་སྣང་བ་དག་ནི་སེམས་ ཀྱི་རང་བཞིན་ལ་རྗེས་སུ་ཞུགས་པ་མ་ཡིན་ཏེ།
རྐྱེན་གྱི་དབང་ལས་གློ་བུར་དུ་རྗེས་སུ་འབྲེལ་བའི་ཕྱིར་རོ། །འདི་ལྟར་འདོད་ཆགས་
ལ་སོགས་པ་ཉོན་མོངས་པ་རྣམས་ནི་གློ་བུར་བ་ཡིན་ཏེ། ཚུལ་བཞིན་མ་ཡིན་པ་
ཡིད་ལ་བྱེད་པ་ལ་སོགས་པའི་རྐྱེན་ཉེ་བ་དེའི་ཚེ་སེམས་ལ་རྗེས་སུ་འབྲེལ་བར་དམིགས་
ཀྱི་སེམས་ཀྱི་གནས་སྐབས་ཐམས་ཅད་དུ་རྗེས་སུ་མི་འབྲང་བའི་ཕྱིར་རོ། །གང་
ཞིག་གང་གི་རང་བཞིན་ཡིན་པ་དེ་ནི་དེ་ལ་འཁྲུལ་པ་མ་ཡིན་ཏེ། མེའི་ཚ་བའམ་
ཆུའི་གཤེར་བ་བཞིན་ནོ། །གཉིས་སྣང་དང་བྲལ་བའི་སེམས་མ་དམིགས་པའི་ཕྱིར་
གཉིས་སུ་སྣང་བ་ནི་སེམས་ཀུན་གྱི་རང་བཞིན་ལ་རྗེས་སུ་ཞུགས་པ་ཡིན་ནོ་ཞེ་ན།
མ་ཡིན་ཏེ། སེམས་ནི་བག་ཆགས་ཀྱི་དབང་གིས་གཉིས་སུ་སྣང་བར་སྐྱེས་པའི་
34)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ར བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཕྱིར་རོ། །དཔེར་ན་ཤེལ་རང་བཞིན་གྱིས་དྭངས་པ་ཚོན་གྱི་དབང་གིས་སྣ་ཚོགས་
སུ་སྣང་བ་བཞིན་ནོ། །དེའི་ཕྱིར་སེམས་འདི་ནི་རང་བཞིན་གྱིས་འོད་གསལ་བ་གཉིས་
སུ་མེད་པའི་ངོ་བོར་གནས་པ་ཡིན་ཏེ། བག་ཆགས་དང་བྲལ་ན་གཉིས་མེད་དུ་སྐྱེ་
བའི་ཕྱིར་ཏེ། གཉིས་སྣང་དུ་སྐྱེ་བའི་རྒྱུ་མེད་པའི་ཕྱིར་རོ། །དེ་ལྟ་བས་ན་ད་ལྟར་གྱི་
ཡང་དག་པ་མ་ཡིན་པའི་ཀུན་ཏུ་རྟོག་པ་འདི་ལ་ཆོས་གཉིས་ཉེ་བར་དམིགས་ཏེ་
འདི་ལྟར་གཉིས་སུ་སྣང་བ་དང་། མྱོང་རིག་གསལ་བའི་ངོ་བོར་གྱུར་པའོ། །དང་
པོ་ནི་བག་ཆགས་ཀྱི་ལྷན་ཅིག་བྱེད་པའི་རྐྱེན་ལས་བྱུང་བ་ཡིན་པས་གློ་བུར་བ་
ཉིད་ཀྱིས་འབྲལ་དུ་རུང་ལ། གཉིས་པ་ནི་རང་གི་ཉེ་བར་ལེན་པའི་ནུས་པ་ལས་
བྱུང་བས་རང་གི་རང་བཞིན་ལ་རྗེས་སུ་ཞུགས་པའི་ཕྱིར་ནམ་ཡང་ལྡོག་པར་མི་
འགྱུར་རོ། །དེ་ལྟར་ན་གཉེན་པོ་གོམས་པ་ལས་ནི་གོམས་མཁན་གྱི་སེམས་རྒྱུད་
ལ་གཉིས་སྣང་ལ་སོགས་པའི་དྲི་མ་རྣམས་ནི་རིམ་གྱིས་ལྡོག་པར་འགྱུར་ལ། མྱོང་
རིག་གསལ་བའི་ངོ་བོ་ཙམ་ལ་ནི་འཕེལ་འགྲིབ་ཅི་ཡང་མི་བྱེད་མོད། འོན་ཀྱང་
གཉིས་སྣང་གི་བག་ཆགས་མ་ལུས་པ་སྤངས་པ་ན་སེམས་ཀྱི་རྒྱུན་ཕྱི་མ་གཉིས་
སྣང་ལ་སོགས་པའི་མཚན་མ་ཐམས་ཅད་དང་བྲལ་བའི་རང་བཞིན་སྟོན་ཀའི་ནམ་
མཁའ་དྭངས་པ་ལྟ་བུའི་སེམས་ཀྱི་རང་བཞིན་དེ་ཉིད་རྣལ་འབྱོར་པའི་སོ་སོ་རང་
གི་རིག་པའི་ཡེ་ཤེས་ཀྱིས་མངོན་དུ་བྱེད་པར་འགྱུར་ལ། དེའི་ཚེ་གནས་མ་ལུས་
པར་གྱུར་པ་དང་། ཆོས་ཀྱི་སྐུ་མངོན་སུམ་དུ་བྱས་པ་ལ་སོགས་པའི་ཐ་སྙད་ཐོབ་པ་
ཡིན་ནོ། །དོན་དེ་དག་ཉེ་བར་བསྡུ་བའི་ཕྱིར། གསེར་དང་ཆུ་ཡི་དྲི་མ་བཞིན། །གློ་
| }



རྣམ་རིག་གྲུབ་པའི་རྒྱན།
བུར་ནམ་ཞིག་ལྡོག་པར་འགྱུར། །རང་བཞིན་དབྱེ་བ་མེད་པའི་ཕྱིར། །ནམ་ཡང་
ལྡོག་པར་མི་རིགས་སོ། །དེ་ཕྱིར་ལམ་གྱིས་དྲི་མ་སྦྱོང་། །འོད་གསལ་བ་ལ་འཕེལ་
འགྲིབ་མེད། །ངང་པས་ཆུ་ལ་འོ་མ་བཞིན། །རང་བཞིན་དྲི་མ་འབྱེད་ལ་མཁས། །
ཞེས་ཚིགས་སུ་བཅད་པ་གཉིས་སྨོས་སོ། །རྣམ་རིག་སྨྲ་བ་ལ་བདེན་པ་གཉིས་ཀྱི་
དབྱེ་བ་ཇི་ལྟར་འཐད་སྙམ་ན། ཀུན་རྫོ་བ་དང་ནི་དམ་པའི་དོན། །རྣམ་རིག་སྨྲ་ལ་
རིགས་པ་སྟེ། །འདི་ལྟར་ཡང་དག་པ་མ་ཡིན་པའི་ཀུན་ཏུ་རྟོག་པའི་སྣང་བ་ལ་གང་
ཟག་དང་ཆོས་སུ་བཏགས་པ་ནི་དེ་ཁོ་ན་ཉིད་མཐོང་བ་ལ་སྒྲིབ་པ་དང་། ཀུན་ནས་
ཉོན་མོངས་པའི་དམིགས་པ་ཡིན་པའི་ཕྱིར་ཀུན་རྫོབ་ཅེས་བྱ་ལ། ཇི་ལྟར་བརྟགས་
པ་ལྟར་གྱིས་སྟོང་པའི་སྟོང་པ་ཉིད་ནི་རྣམ་པར་དག་པའི་དམིགས་པ་ཡིན་པའི་
ཕྱིར་དོན་དམ་པ་ཞེས་བྱའོ། །རྣམ་རིག་ཏུ་སྨྲ་བ་ལ་བདེན་པ་གཉིས་ཀྱི་དབྱེ་བ་འཐད་
པ་འབའ་ཞིག་ཏུ་མ་ཟད་ཀྱི་རང་བཞིན་གསུམ་གྱི་དབྱེ་བ་ཡང་རིགས་པ་ཁོ་ན་སྟེ།
དེའི་ཕྱིར། བརྟགས་པ་དང་ནི་གཞན་དབང་དང་།།ཡོངས་སུ་གྲུབ་པ་ཉིད་ཀྱང་ངོ༌། །
ཞེས་སྨོས་སོ། །ད་ནི་རྣམ་པར་རིག་པ་ཙམ་གྱི་ཚུལ་ལ་འཁོར་བ་དང་མྱ་ངན་ལས་
འདས་པའི་རྣམ་པར་དབྱེ་བ་བསྟན་པའི་ཕྱིར། འདོད་ཆགས་ལ་སོགས་དྲི་བཅས་
སེམས། །འཁོར་བཉིད་དུ་འདོགས་པ་སྟེ། །རྣམ་ཤེས་དྲི་མ་དང་བྲལ་བ། །རྣམ་
གྲོལ་རྒྱལ་བའི་སྐུ་ཞེས་བརྗོད། །ཅེས་སྨོས་སོ། །འདི་ནི་འཁོར་བ་དང་མྱ་ངན་ལས་
འདས་པ་ཞེས་བྱ་བ་གཞན་ཅི་ཡང་མེད་ཀྱི། འོན་ཀྱང་རྣམ་པར་ཤེས་པ་ཉིད་བག་
ཆགས་ཀྱི་དབང་གིས་ཕྱི་དང་ནང་གི་དངོས་པོར་སྣང་བ་ན་ཀུན་ཏུ་རྟོག་པས་བདག་
༣
[



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང་ཆོས་སུ་མངོན་པར་ཞེན་ནས་འདོད་ཆགས་ལ་སོགས་པས་སེམས་ཀུན་ནས་
ཉོན་མོངས་པ་ཅན་དུ་བྱས་པའི་གནས་སྐབས་དེ་ཉིད་ལ་ནི་འཁོར་བ་པའི་སེམས་
ཅན་ཞེས་ཐ་སྙད་དུ་གདགས་སོ། །གང་གི་ཚེ་གང་ཟག་གི་བདག་མེད་པའི་ལམ་
བསྒོམས་ཏེ། བདག་དང་བདག་གིར་འཛིན་པའི་འཆིང་བ་ལས་གྲོལ་ཏེ་ཉོན་མོངས་
པའི་འཆིང་བ་ཐམས་ཅད་དང་བྲལ་ན་ཡང་སྲིད་པར་ཉིང་མཚམས་སྦྱོར་བའི་ནུས་
པ་དང་བྲལ་བའི་སེམས་དེ་ཉིད་ལ་ཉན་ཐོས་དང་རང་སངས་རྒྱས་རྣམས་ཀྱི་རྣམ་
པར་གྲོལ་བའི་སྐུ་ཞེས་ཀྱང་བྱ། ཐར་པ་བླ་ན་མེད་པ་བསིལ་བའི་དངོས་པོ་ཞེས་
ཀྱང་བྱའོ། །གང་གི་ཚེ་བདག་མེད་པ་གཉིས་ཀ་བསྒོམས་པས་གོམས་པ་མཐར་ཕྱིན་
པ་ན་ཉོན་མོངས་པ་དང་ཤེས་བྱའི་སྒྲིབ་པ་བག་ལ་ཉལ་དང་བཅས་པ་སྤངས་ཏེ།
འཁོར་བ་དང་མྱ་ངན་ལས་འདས་པའི་མཚན་མ་ཐམས་ཅད་དང་བྲལ་ནས་སེམས་
ཀྱི་གཉུག་མའི་ངོ་བོ་རང་བཞིན་ གྱིས་འོད་གསལ་བ་ཙམ་སོ་སོར་རང་ རིག་པའི་
ཚུལ་གྱིས་མངོན་སུམ་དུ་བྱས་པ་དེ་བཞིན་གཤེགས་པ་རྣམས་ཀྱི་ཆོས་ཀྱི་སྐུ་ཞེས་
བྱའོ། །དེ་ཉིད་ཤེས་རབ་ཡེ་ཤེས་དང༌། །རྣམ་གྲོལ་ཆོས་ཀྱི་སྐུ་ཡིན་ཏེ། །ནོར་བུ་
རིན་ཆེན་འོད་དང་མདོག །དབྱིབས་བཞིན་དབྱེ་བ་མེད་ཕྱིར་རོ། །སྒྲིབ་པ་ཐམས་
ཅད་བྲལ་བའི་སེམས་རང་བཞིན་གྱིས་འོད་གསལ་བ་དེ་ཉིད་ཇི་ལྟ་བ་མཁྱེན་པའི་
ཤེས་རབ་དང་། ཇི་སྙེད་མཁྱེན་པའི་ཡེ་ཤེས་དང་སྒྲིབ་པ་ཀུན་སྤངས་པའི་རྣམ་པར་
གྲོལ་བ་ཡང་ཡིན་ཏེ། དཔེར་ན་ནོར་བུ་རིན་པོ་ཆེའི་ཁ་དོག་དང་དབྱིབས་དང་འོད་
རྣམས་རྣམ་པར་དབྱེ་བ་མེད་པ་ལྟར། ཟག་པ་མེད་པའི་དབྱིངས་ན་ཡང་ཐམས་



རྣམ་རིག་གྲུབ་པའི་རྒྱན་
ཅད་མཁྱེན་པའི་ཡོན་ཏན་ཀུན་རྣམ་པར་དབྱེ་བ་མེད་ཅིང་རོ་གཅིག་པ་ཡིན་ནོ། །
རྣམ་དཔྱོད་ཡངས་པའི་གྲུ་ཆེན་ལ་བརྟེན་ནས། །རྣལ་འབྱོར་སྤྱོད་གཞུང་རྒྱ་མཚོའི་
མཐར་སོན་ཏེ། །ལེགས་བཤད་ཡིད་བཞིན་ནོར་བུ་མང་བླངས་ནས། །སྐལ་བཟང་
དགའ་བ་སྐྱེད་ཕྱིར་རྒྱན་འདི་བྱས། །འདིར་འབད་དགེ་བས་མཐའ་ཡས་སེམས་
ཅན་ཀུན། །སྣ་ཚོགས་ལྟ་བའི་ཐིབས་པོ་ལས་གྲོལ་ཞིང་། །ཐུབ་པས་བསྔགས་
པའི་ལམ་ལ་རབ་ཞུགས་ཏེ། །སྲིད་དང་ཞི་བའི་མཐའ་ལས་གྲོལ་བར་ཤོག །རྣམ་
རིག་གྲུབ་པའི་རྒྱན་ཞེས་བྱ་བ་ཆོས་སྨྲ་བའི་བཙུན་པ་གཞོན་ནུ་བློ་གྲོས་ཀྱིས་སྦྱར་
བའོ། །དགེའོ།། །།དཔེ་འདི་མ་དཔེ་བྲིས་མ་ཞིག་ལའང་བསྡུར་ནས་ཞུས།
23



གངས་ཅན་རིག་བཅུད་ལས།
རྗེ་བཙུན་རེང་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
༄༅། །ཐེག་གསུམ་འཕགས་པའི་རྟོགས་པ་རྣམ་པར་འབྱེད་པའི་
རབ་ཏུ་བྱེད་པ་ལུང་རིགས་གསལ་བཀོད་
ཅེས་བྱ་བ་བཞུགས་སོ། །
ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ལ་ཕྱག་འཚལ་ལོ། །
ཡིད་སྲུབས་དགའ་བྱེད་གསེར་གྱི་མངལ་ལྡན་དང༌། །འཕྲོག་བྱེད་མིག་སྟོང་ལྡན་
པའི་ཅོད་པན་གྱི། །འོད་ཀྱིས་གང་གི་ཞབས་རྡུལ་གསལ་བྱས་པ། །སྲིད་གསུམ་བླ་
མ་ཤཱཀྱའི་རྒྱལ་པོར་འདུད། །ཐེག་གསུམ་འཕགས་པའི་རྟོགས་པའི་བྱེ་བྲག་རྣམས། །
ཀུན་མཁྱེན་ལས་གཞན་སུ་ཡིས་དཔག་པར་ནུས། །འོན་ཀྱང་ཤིང་རྟ་ཆེ་རྣམས་བཞེད་
པའི་ཚུལ། །དགོངས་པ་ཚུལ་བཞིན་བདག་གིས་རྣམ་པར་དབྱེ། །འདིར་འཕགས་
པ་གསུམ་གྱི་རྟོགས་པའི་བྱེ་བྲག་ལ། ཉན་ཐོས་སྡེ་པ་དག་གི་འདོད་པ་དང་། ཐེག་
པ་ཆེན་པོའི་སློབ་དཔོན་དག་གི་བཞེད་པ་གཉིས་མཐོང་སྟེ། དེ་ལ་བྱེ་བྲག་སྨྲ་བ་
དང༌། མདོ་སྡེ་པ་དག་ནི། ཐེག་པ་གསུམ་གྱི་འཕགས་པ་རྣམས་ཀྱི་ལྟ་བའི་རྟོགས་
རབ
دره



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།
པ་ལ་ཁྱད་པར་མེད་པར་འདོད་དེ། ཐམས་ཅད་ཀྱང་བདེན་བཞི་མི་རྟག་ལ་སོགས་
བཅུ་དྲུག་གི་རང་བཞིན་གྱིས་གང་ཟག་གི་བདག་མེད་ཙམ་རྟོགས་པས་ཉོན་སྒྲིབ་
གྲོལ་ཏེ་རང་རང་གི་བྱང་ཆུབ་ཐོབ་པའི་ཕྱིར་དང་། ཆོས་ཀྱི་བདག་མེད་ཁས་མི་
ལེན་པའི་ཕྱིར་རོ། །དེའི་རྒྱུ་མཚན་ཡང་། ཆོས་རང་བཞིན་མེད་པར་སྟོན་པའི་མདོ་
རྣམས་བཀའ་ཡིན་པར་མི་འདོད་ཅིང་། ཉན་ཐོས་ཀྱི་སྡེ་སྣོད་ལས་ཆོས་ཀྱི་བདག་
མེད་བསྟན་པར་ཁས་མི་ལེན་པའི་ཕྱིར་རོ། །ཇི་སྙེད་པའི་རྟོགས་པ་ལ་ནི་ཁྱད་པར་
ཡོད་དེ། མཛོད་དུ། དགྲ་བཅོམ་བསེ་རུ་སྟོན་རྣམས་ཀྱིས། །སྟོང་གཉིས་གསུམ་
དང་གྲངས་མེད་མཐོང་། །ཞེས། ཉན་རང་སངས་རྒྱས་གསུམ་གྱི་ལྷའི་མིག་གིས་
གོ་རིམ་བཞིན། སྟོང་གཉིས་དང་། སྟོང་གསུམ་དང་། སྟོང་གསུམ་གྲངས་མེད་ཀྱི་
གཟུགས་མཐོང་བ་དང་། ཉན་ཐོས་མཐོང་བའི་སྐད་ཅིག་གཉིས། །བསེ་རུ་ལྟ་བུས་
གསུམ་རིག་པ། །སངས་རྒྱས་སྦྱོར་བ་མེད་པས་ཀུན། །ཞེས་དེ་གསུམ་གྱི་གཞན་
སེམས་ཤེས་པས་ཀྱང་མཐོང་ལམ་གྱི་སྐད་ཅིག་གཉིས་དང་གསུམ་དང༌། ཀུན་
རིག་པའི་ཕྱིར་རོ། །དེ་དག་གི་ལྟར་ན་ཐེག་པ་གསུམ་ཇི་ལྟར་དབྱེ་ཞེ་ན། དེ་ནི་
སེམས་བསྐྱེད་དང༌། སྨིན་བྱེད་ཚོགས་སྒྲུབ་ཚུལ་དང༌། གྲོལ་བྱེད་མངོན་རྟོགས་སྐྱེ་
ཚུལ་གྱིས་དབྱེ་སྟེ། དང་པོ་ནི་འདུལ་བ་ལུང་དུ། ཁ་ཅིག་གིས་ནི་ཉན་ཐོས་ཀྱི་བྱང་
ཆུབ་ཏུ་སེམས་བསྐྱེད་དོ། ཁ་ཅིག་གིས་ནི་རང་བྱང་ཆུབ་ཏུ་སེམས་བསྐྱེད་དོ། ཁ་
ཅིག་གིས་ནི་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་སེམས་བསྐྱེད་དོ། །
ཞེས་གསུངས་སོ། །གཉིས་པ་ནི་ཉན་ཐོས་རྣམས་ནི་བརྩོན་འགྲུས་དྲག་ན་ཚེ་གཅིག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གིས་ཀྱང་ཚོགས་ལམ་རྫོགས་ཏེ། མྱུར་བ་སྲིད་པ་གསུམ་གྱིས་ཐར། །ཞེས་སོ། །ཚེ་
དང་པོ་ལ་ཚོགས་གསོག གཉིས་པ་ལ་སྦྱོར་ལམ་སྐྱེ། གསུམ་པ་ལ་འཕགས་ལམ་
བསྐྱེད་ནས་གྲོལ་བ་ཐོབ་པར་བཤད་པའི་ཕྱིར་རོ། །བསེ་རུ་ལྟ་བུའི་རང་རྒྱལ་རྣམས་
ནི་བསྐལ་པ་བརྒྱའི་བར་དུ་རྒྱུས་སྨིན་བྱེད་ཀྱི་ཚོགས་གསོག་སྟེ། བསེ་རུ་བསྐལ་པ་
བརྒྱ་ཡི་རྒྱུས། །ཞེས་བཤད་པས་སོ། །བྱང་སེམས་རྣམས་ནི་བསྐལ་པ་གྲངས་མེད་
གསུམ་དུ་བསོད་ནམས་ཀྱི་ཚོགས་ཀྱིས་རྒྱུད་སྨིན་པར་བྱེད་དེ། དེ་གྲངས་མེད་གསུམ་
ལ་སངས་རྒྱས་ཞེས་བཤད་པས་སོ། །གསུམ་པ་ནི། ཉན་ཐོས་རྣམས་ཀྱིས་སྦྱོར་
མཐོང་སྒོམ་གསུམ་ཆེས་མྱུར་ན་ཚེ་གཅིག་གམ། གཉིས་ལ་རྫོགས་སྲིད་ཀྱང་སྟན་
ཐོག་གཅིག་ལ་རྫོགས་པ་མི་སྲིད་ལ། བསེ་རུ་ལྟ་བུ་དང་སངས་རྒྱས་ཀྱིས་ནི་མངོན་
པར་རྟོགས་པ་ཀུན་སྟན་ཐོག་གཅིག་ལ་བསྐྱེད་པར་བྱེད་དེ། སྟོན་དང་བསེ་རུ་བྱང་
ཆུབ་བར། །བསམ་གཏན་མཐར་རྟེན་གཅིག་ལ་ཀུན། །ཞེས་བཤད་པས་སོ། །
སྤངས་པའི་ཁྱད་པར་ཡང་གསུམ་ཀས་ཉོན་སྒྲིབ་མ་ལུས་པ་སྤངས་པར་ཁྱད་པར་
མེད་ཀྱང་། ཉན་རང་རྣམས་ཀྱི་སྒོ་གསུམ་གྱི་གནས་ངན་ལེན་ཕྲ་མོ་མ་སྤངས་ལ།
སངས་རྒྱས་ཀྱིས་ཀུན་སྤངས་པ་དང་། ཉན་ཐོས་ཤེས་རབ་ཀྱིས་རྣམ་གྲོལ་མ་གཏོགས་
པས་སྙོམས་འཇུག་གི་སྒྲིབ་པ་ཡང་མ་སྤངས་ལ། ཉན་རང་དག་གིས་ཡུལ་དུས་བསྐལ་
བ་དང་། རང་བཞིན་གྱིས་ཆ་ཕྲ་བའི་གནས་རྣམས་ལ། ཉོན་མོངས་ཅན་མ་ཡིན་
པའི་མི་ཤེས་པ་འདུན་པ་ལ་འདོད་ཆགས་དང་བྲལ་བའི་ཚུལ་གྱིས་སྤངས་ཀྱང་།
ཀུན་རྫོབ་ཏུ་མི་འབྱུང་བའི་ཚུལ་གྱིས་མ་སྤངས་ལ། སངས་རྒྱས་ཀྱིས་ཡུལ་དུས་
{(5



རྩོམ་པར་འབྱེད་པནྟེ རབ་ཏུ་བྱེད་པ་ལུང་རིགས་གྲུབ་པའི་རྒྱན།
དངོས་ཀུན་ལ་མི་ཤེས་པའི་མུན་པ་གཏན་མི་སྐྱེ་བའི་ཚུལ་གྱིས་སྤངས་སོ། །རྟོགས་
པ་ལ་ཁྱད་པར་མེད་ན་སྤངས་པ་ལ་ཁྱད་པར་ཡོད་པ་མི་རིགས་སོ་ཞེ་ན། རང་བཞིན་
གྱིས་དབང་པོ་རྣོ་བ་དང་རྟུལ་བའི་བྱེ་བྲག་དང༌། ཤེས་བྱའི་གནས་ལ་ཡུན་རིང་དུ་
བློ་སྦྱངས་པ་དང་མ་སྦྱངས་པའི་ཁྱད་པར་ལས་འགྱུར་ཏེ། རྣམ་འགྲེལ་དུ། རྣམ་པ་
དུ་མར་ཐབས་མང་པོ། །ཡུན་རིང་དུས་སུ་གོམས་པ་ལས། །དེ་ལ་སྐྱོན་དང་ཡོན་
ཏན་དག །རབ་ཏུ་གསལ་བ་ཉིད་དུ་འགྱུར། །ཞེས་དང༌། གོམས་ཕྱིར་མ་ལུས་
སྤངས་པ་ཉིད། །ཅེས་གསུངས་པ་ལྟར་རོ། །སྔར་དྲངས་པའི་མཛོད་ཀྱི་ལུང་དེ་དག་
ནི་བཀག་པ་མེད་པའི་ཕྱིར་དང་། རིགས་པ་མི་འཐད་པ་མེད་པའི་ཕྱིར་མདོ་སྡེ་པ་
དག་གིས་ཀྱང་ཁས་ལེན་ནོ། །
ཐེག་ཆེན་གྱི་སློབ་དཔོན་དག་གིས་བཞེད་པ་ལ། བྱམས་ཆོས་ཀྱི་རྗེས་སུ་
འབྲང་བ་ཐོགས་མེད་སྐུ་མཆེད་དང༌། འཕགས་པ་ཀླུ་སྒྲུབ་ཡབ་སྲས་ཀྱི་ལུགས་
གཉིས་ཏེ། དེ་ལ་སྔ་མ་དག་ནི་རྒྱུ་གཉིས་ཀྱིས་ཉན་རང་དག་ལ་ཆོས་ཀྱི་བདག་མེད་
རྟོགས་པ་མེད་པར་འདོད་དེ། འདི་ལྟར། བློ་མི་གསལ་བ་དང༌། དོན་དུ་མི་གཉེར་
བའི་རྒྱུ་མཚན་གཉིས་ཀྱིས་སོ། །ཉན་རང་དག་ནི་རང་དང་སྤྱིའི་མཚན་ཉིད་ཀྱི་ཤེས་བྱ་
རགས་པ་དག་ལ་བློ་སྦྱོང་གི་ཕྲ་བ་དག་ལ་མ་ཡིན་ཏེ། དེ་དག་ནི་བློ་ཞན་པ་ཉིད་
ཀྱིས་རང་དང་སྤྱིའི་མཚན་ཉིད་ཀྱི་ཤེས་བྱ་ཕྲ་མོ་ཤེས་པར་མི་ནུས་པའི་ཕྱིར་དང༌།
དེ་དག་ནི་རྣམ་གྲོལ་ཙམ་དོན་དུ་གཉེར་གྱི་ཤེས་བྱ་རྒྱ་ཆེན་པོ་ཤེས་པ་ལྷུར་མི་ལེན་
པས་ཤེས་བྱའི་གནས་ཕྲ་མོ་ལ་བློ་མི་སྦྱོང་བའི་ཕྱིར་རོ། །དེ་ལ་རང་གི་མཚན་ཉིད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
རགས་པ་ནི། ཕུང་པོ་དང་ཁམས་དང་སྐྱེ་མཆེད་རྣམས་སོ། །ཕྲ་བ་ནི་ཀུན་གཞིའི་
རྣམ་པར་ཤེས་པའོ། །དང་པོའི་རང་བཞིན་ཇི་ལྟ་བ་བཞིན་དུ་ཐོས་བསམ་གྱིས་གཏན་
ལ་ཕབ་པ་ལས་ནི་གང་ཟག་གི་བདག་མེད་པ་རྟོགས་པ་འབྱུང་ཞིང་། ཕྱིན་ཅི་ལོག་
ཏུ་རྨོངས་པ་ལས་ནི་གང་ཟག་གི་བདག་ཏུ་སྒྲོ་འདོགས་པ་འབྱུང་ངོ༌། །གཉིས་པའི་
རང་བཞིན་ལ་རྨོངས་པ་ལས་ནི། དབང་ཕྱུག་དང་གཙོ་བོ་བྱེད་པ་པོར་སེམས་པ་
སོགས་ཆོས་སུ་ལྟ་བ་ཀུན་བཏགས་པ་དང་། གཟུང་འཛིན་དུ་མངོན་པར་ཞེན་པ་
སོགས་ཆོས་སུ་ལྟ་བ་ལྷན་སྐྱེས་རྣམས་འབྱུང་ལ། དེའི་རང་བཞིན་ཕྱི་ཅི་མ་ལོག་
པར་རྟོགས་པ་ལས་ཆོས་ཀྱི་བདག་མེད་རྟོགས་པ་འབྱུང་སྟེ། དེ་ནི་ཤེས་བྱ་ངོ་བོ་
ཉིད་གསུམ་གྱི་གནས་ཡིན་པའི་ཕྱིར་དང་། ངོ་བོ་ཉིད་མེད་པ་གསུམ་ཡང་ཆོས་ཀྱི་
བདག་མེད་ཡིན་པའི་ཕྱིར་རོ། །སྤྱིའི་མཚན་ཉིད་རིགས་པ་ནི་གང་ཟག་གི་བདག་
མེད་པ་ཡིན་ལ། ཕྲ་བ་ནི་ཆོས་ཀྱི་བདག་མེད་དོ། །ཉན་རང་དག་གིས་རྣམ་གྲོལ་
ཙམ་དོན་དུ་གཉེར་བས་རང་དང་སྤྱིའི་མཚན་ཉིད་རགས་པ་ཙམ་ལ་བློ་སྦྱོང་ལ།
དེ་ཙམ་གྱིས་ཀྱང་རང་གི་འདོད་དོན་མྱང་འདས་ཐོབ་བོ། །གཞན་ཡང་ཉན་ཐོས་ཀྱི་
སྡེ་སྣོད་དག་ལས་ནི་ཆོས་ཀྱི་བདག་མེད་མ་བསྟན་པའི་ཕྱིར་དང༌། ཐེག་པ་ཆེན་
པོའི་སྡེ་སྣོད་དག་ལས་ཆོས་ཀྱི་བདག་མེད་བསྟན་ཀྱང་ཉན་རང་དག་དེ་ལ་བློ་མི་
སྦྱོང་སྟེ། རྒྱུན་དུ། ཆེར་འོས་སེམས་བསྐྱེད་སྤངས་པའི་སྐྱེ་བོ་དག། གཞན་དོན་
སེམས་དང་དེ་ཡི་ཐབས་རྙེད་དང༌། །དགོངས་ཆེན་དོན་དང་དེ་ཉིད་མཆོག་མཐོང་
བའི། །བདེ་བ་དེ་སྤངས་ཞི་བར་འགྲོ་བར་འགྱུར། །ཞེས་གསུངས་པས། དེ་དག་



(
རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་ཆར།
ནི་གཞན་ལ་ཕན་འདོད་ཀྱི་བསམ་པ་མེད་པས་ཐེག་ཆེན་གྱི་མདོ་སྡེ་དག་གི་དགོངས་
པ་ཐོས་བསམ་གྱིས་རྟོགས་པ་དང་། སྒོམ་བྱུང་གིས་མངོན་དུ་འགྱུར་བ་མེད་པར་
བཤད་པའི་ཕྱིར་རོ། །བདག་མེད་པ་རྣམ་པ་གཉིས་ཐོག་མར་ཐོས་བསམ་གྱིས་
གཏན་ལ་མ་ཕབ་པར་ཕྱིས་སྒོམ་བྱུང་གི་མངོན་དུ་འགྱུར་བ་ནི་མེད་དེ། ཐོས་པའི་
དོན་ཚུལ་བཞིན་ དུ་ རིགས་ པས་དཔྱད་ པ་ལས་བསམ་བྱུང་གི་ཤེས་རབ་སྐྱེ་ལ།
བསམ་པའི་དོན་རྩེ་གཅིག་ཏུ་བསྒོམ་པ་ལས་བསྒོམ་བྱ་མངོན་སུམ་དུ་འགྱུར་བའི་
ཡང་དག་པའི་ཡེ་ཤེས་སྐྱེ་བའི་ཕྱིར་རོ། །དེ་སྐད་དུ་ཡང་རྒྱན་ལས། འདི་ན་དང་པོ་
ཐོས་ལ་བརྟེན་ནས་ཚུལ་བཞིན་ཡིད་ལ་བྱེད་པ་འབྱུང། །ཚུལ་བཞིན་ཡིད་ལ་བྱེད་
པ་ལས་ཀྱང་ཡང་དག་དོན་ཡུལ་ཡེ་ཤེས་འབྱུང་། །ཞེས་གསུངས་སོ། །གཞན་ཡང་
དགོངས་འགྲེལ་དུ། ལེན་པའི་རྣམ་པར་ཤེས་པ་ཟབ་ཅིང་ཕྲ། །ས་བོན་ཐམས་ཅད་
ཆུ་བོའི་རྒྱུན་བཞིན་འབབ། །བདག་ཏུ་རྟོག་པར་འགྱུར་ན་མི་རུང་ཞེས། །འདི་ནི་
བྱིས་པ་རྣམས་ལ་ངས་མ་བསྟན། །ཞེས་ཀུན་གཞིའི་རྣམ་ཤེས་ཉན་རང་གི་རིགས་
ཅན་རྣམས་ལ་མཚན་ཉིད་ཇི་ལྟ་བ་བཞིན་མ་བསྟན་པར་བཤད་ཅིང་། ཀུན་གཞིའི་
རྣམ་ཤེས་མ་རྟོགས་པར་ཡང་ཤེས་བྱ་ངོ་བོ་ཉིད་གསུམ་གྱི་མཚན་ཉིད་མི་རྟོགས་ལ།
དེ་མ་རྟོགས་པར་ཡང་ཆོས་ཀྱི་བདག་མེད་མི་རྟོགས་པའི་ཕྱིར་ཡང་ཉན་རང་དག་
ལ་ཆོས་ཀྱི་བདག་མེད་རྟོགས་པ་མེད་པ་ཡིན་ནོ། །མངོན་པར་རྟོགས་པའི་རྒྱན་
ལས་གཟུང་དོན་རྟོག་པ་སྤོང་ཕྱིར་དང༌། །འཛིན་པ་མི་སྤོང་ཕྱིར་དང་ནི། །རྟེན་གྱི་
བསེ་རུ་ལྟ་བུའི་ལམ། །ཡང་དག་བསྡུས་པར་ཤེས་པར་བྱ། །ཞེས་རང་རྒྱལ་ལ་
རh



14
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཟུང་བ་རང་བཞིན་མེད་པར་རྟོགས་པ་ཡོད་པར་བཤད་ཅིང་། མངོན་པ་ཀུན་ལས་
བཏུས་སུ། རང་རྒྱལ་རྣམས་ཉན་ཐོས་ཀྱི་སྡེ་སྣོད་ལ་དམིགས་ནས་ཆོས་ཀྱི་རྗེས་སུ་
མཐུན་པའི་ཆོས་སྒྲུབ་པར་བཤད་ཅིང་། དེ་ལས་ཀྱང་གཟུང་བ་རང་བཞིན་མེད་པ་
མ་བསྟན་ལ། ཆེར་འོས་སེམས་བསྐྱེད་སྤངས་པའི་སྐྱེ་བོ་དག །ཅེས་པའི་ལུང་ལས་ནི།
ཐེག་ཆེན་གྱི་སྡེ་སྣོད་ལ་ཡང་བློ་མི་སྦྱོང་བས་གཟུང་མེད་རྟོགས་པའི་རྒྱུ་ཅི་ཡིན་
དཔྱད་དགོས་པས་མཁས་པ་དག་གིས་རྣམ་པར་དཔྱོད་ཅིག སྔོན་ཆད་ཐེ་ཚོམ་ཙམ་
ཡང་མ་ཞུགས་པར་སྣང་སྟེ། ཁོ་བོས་ནི་དོན་འདི་ཤིན་ཏུ་དཀའ་བར་རྟོགས་སོ། །
གལ་ཏེ་ཉན་རང་དག་ཐེག་པ་ཆེན་པོའི་སྡེ་སྣོད་ལ་མི་དམིགས་ན། ཤེས་རབ་ཀྱི་
ཕ་རོལ་ཏུ་ཕྱིན་པ་སོགས་ཐེག་པ་ཆེན་པོའི་མདོ་སྡེ་དག་ལས། ཆོས་ཀྱི་རྣམ་གྲངས་
འདི་བཤད་པའི་ཚེ་དགེ་སློང་འདི་སྙེད་ཅིག་ལེན་པ་མེད་པར་ཟག་པ་རྣམས་ལས་
སེམས་རྣམ་པར་གྲོལ་ལོ། །འདི་སྙེད་ཅིག་གིས་ནི་ཆོས་རྣམས་ལ་ཆོས་ཀྱི་མིག་རྡུལ་དྲི་
མ་མེད་ཅིང་དྲི་མ་དང་ བྲལ་བ་རྣམ་པར་དག་པ་ཐོབ་ཅེས་ཆོས་ཐམས་ཅད་ངོ་བོ་
ཉིད་མེད་པའི་དོན་བསྟན་པ་ལས། ཉན་རང་དག་ལ་མངོན་པར་རྟོགས་པ་སྐྱེ་བར་
བཤད་པ་ཅི་ཞེ་ན། ཉན་རང་གི་རིགས་ཅན་གྱི་གང་ཟག་ནི་གཉིས་ཏེ། རྒྱུད་མ་
སྨིན་པ་དང་སྨིན་པའོ། །དང་པོ་དག་གིས་སྟོན་པ་ལས་ཆོས་ཐོས་ཙམ་གྱིས་མངོན་
པར་རྟོགས་པ་སྐྱེ་བར་མི་འགྱུར་གྱི། དང་པོར་ལུང་ནོད་པ་དང་ཁ་འདོན་བྱེད་པ་
སོགས་ཀྱིས་ལུང་གི་ཆོས་ཐོས་པས་ཀུན་ཆུབ་པར་བྱེད། དེའི་འོག་ཏུ་རིགས་པ་
རྣམ་པ་བཞི་ལ་བརྟེན་ནས་ཐོས་པའི་དོན་ལ་ཚུལ་བཞིན་དུ་རྣམ་པར་དཔྱད་པས་
33/ i



རྣམ་པར་འབྱེད ་་་འི་རབ་ཏུ་བྱེད་པ་ལུང་རིགས་གྲུབ་པའི་རྒྱའི། །
བསམ་བྱུང་གི་ཤེས་རབ་བསྐྱེད་པར་བྱེད་དོ། །དེའི་འོག་ཏུ་བསམས་པའི་དོན་དེ་
ཉིད་སྦྱོར་བ་གཉིས་ལྡན་གྱི་སྒོ་ནས་གོམས་པར་བྱས་པས་ཡང་དག་པའི་དོན་ཇི་ལྟ་
བ་བཞིན་མངོན་དུ་བྱེད་པའི་སྒོམ་བྱུང་གི་ཡེ་ཤེས་སྐྱེས་ནས་རྣམ་གྲོལ་ཐོབ་པ་ཡིན་ལ།
དེ་ལྟ་བུའི་གང་ཟག་ནི་ཉན་ཐོས་ཀྱི་སྡེ་སྣོད་ཁོ་ན་ལ་དམིགས་ནས་ཐོས་པ་སོགས་
བྱེད་པས། དེའི་དབང་དུ་བྱས་ནས་ཉན་རང་གི་སྒྲུབ་པའི་དམིགས་པ་ཉན་ཐོས་ཀྱི་
སྡེ་སྣོད་ཡིན་པར་བཤད་དོ། །རྒྱུད་སྨིན་པ་དག་ནི་སྐྱེ་བ་གཞན་དུ་ཐོས་བསམ་སྒོམ་
གསུམ་གྱིས་གོམས་པར་བྱས་པས་རྒྱུད་ཤིན་ཏུ་སྨིན་པའི་ཕྱིར་ཚེ་འདིར་གཞན་ལ་
ཆོས་ཀྱི་དེ་ཁོ་ན་ཉིད་སྟོན་པའི་ལུང་ཐོས་པ་ཙམ་གྱི་རྐྱེན་ལས་མངོན་པར་རྟོགས་པ་
སྐྱེས་ཤིང་གྲོལ་བ་ཐོབ་སྟེ། དེ་ཡང་ཁ་ཅིག་ནི་ངོ་བོ་ཉིད་མེད་པར་སྟོན་པའི་ལུང་
ཐོས་པའི་རྐྱེན་ལས། །ཁ་ཅིག་ནི་བདེན་བཞི་མི་རྟག་སོགས་སུ་སྟོན་པའི་ལུང་ཐོས་
པའི་རྐྱེན་ལས་རྣམ་གྲོལ་ཐོབ་པ་འགྱུར་རོ། །དེའི་ཕྱིར་ཐེག་པ་ཆེ་ཆུང་གི་མདོ་སྡེ་
དག་བཅོམ་ལྡན་འདས་ཀྱིས་གསུངས་པ་ན་དགེ་སློང་མང་པོས་གྲོལ་བ་ཐོབ་པར་
བཤད་དོ། །ཆོས་ཐམས་ཅད་ངོ་བོ་ཉིད་མེད་པར་སྟོན་པའི་ལུང་ལས་ཉན་ཐོས་དག་ལ་
རྟོགས་པ་སྐྱེ་ན་དེ་དག་ལ་ཆོས་ཀྱི་བདག་མེད་རྟོགས་པ་མེད་པར་འགལ་ལོ་ཞེ་ན།
ངོ་བོ་ཉིད་མེད་པར་བསྟན་པའི་མདོའི་དགོངས་པ་ནི་གཉིས་ཏེ། གང་ཟག་གི་བདག་
གི་ངོ་བོ་ཉིད་མེད་པ་དང་། ཆོས་ཀྱི་བདག་གི་ངོ་བ་ཉིད་མེད་པའོ། །དང་པོ་ནི་
གཟུགས་ལ་སོགས་པའི་ཕུང་པོ་རྣམས་རྐྱེན་གཞན་ལ་རག་ལས་པས་རང་གི་བདག་
ཉིད་ཀྱིས་མི་འབྱུང་བ་དང་། སྐད་ཅིག་གིས་འཇིག་པས་ངོ་བོ་ཉིད་ལ་མི་གནས་པ་



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
དང༌། བྱིས་པ་རྣམས་ཀྱིས་བདག་དང་སེམས་ཅན་སོགས་ཀྱི་ངོ་བོར་ཇི་ལྟར་བཟུང་
བ་བཞིན་དུ་མ་གྲུབ་པའོ། །གཉིས་པ་ནི། ཀུན་བཏགས་བཏགས་པ་ཙམ་དུ་ཟད་
པས་རང་གི་མཚན་ཉིད་ཀྱི་ངོ་བོ་ཉིད་མེད་པ་དང༌། གཞན་དབང་རྐྱེན་གཞན་ལ་
རག་ལས་པས་སྐྱེ་བ་ངོ་བོ་ཉིད་མེད་པ་དང་། ཡོངས་གྲུབ་སྟོང་པ་ཉིད་ཀྱི་རང་བཞིན་
ཡིན་པས་དོན་དམ་ངོ་བོ་ཉིད་མེད་པ་ཡིན་ཏེ། མངོན་པ་ཀུན་ལས་བཏུས་ལས།
ཤིན་ཏུ་རྒྱས་པ་ལས་ཆོས་ཐམས་ཅད་ངོ་བོ་ཉིད་མེད་ པར་ཞེས་གསུངས་པ་ལ་
དགོངས་པ་གང་ཞེ་ན། བདག་ཉིད་ཀྱིས་མི་འབྱུང་བ་དང་། རང་གི་བདག་ཉིད་དུ་
མེད་པ་དང་། རང་གི་ངོ་བོ་ཉིད་ལ་མི་གནས་པ་དང༌། བྱིས་པས་བཟུང་བ་བཞིན་
དུ་མཚན་ཉིད་མེད་པའི་ཕྱིར་རོ། །ཡང་ཀུན་བཏགས་པའི་ངོ་བོ་ཉིད་ལ་མཚན་ཉིད་
ངོ་བོ་ཉིད་མེད་པ་དང་། གཞན་གྱི་དབང་ལ་སྐྱེ་བ་ངོ་བོ་ཉིད་མེད་པ་དང་། ཡོངས་
སུ་གྲུབ་པ་ལ་དོན་དམ་པ་ངོ་བོ་ཉིད་མེད་པའི་ཕྱིར་རོ། །ཞེས་བཤད་དོ། །དེ་ལ་
ཉན་ཐོས་ཀྱི་རིགས་ཅན་རྒྱུད་སྨིན་པ་དག་གིས་ནི་སྔོན་གང་ཟག་གི་བདག་མེད་པ་
ཙམ་ལ་གོམས་པར་བྱས་པའི་ཕྱིར་ཆོས་ཐམས་ཅད་ངོ་བོ་ཉིད་མེད་པར་བསྟན་པ་ན།
ངོ་བོ་ཉིད་མེད་པ་དང་པོ་རྟོགས་ཀྱི། བློ་ཞན་པའི་ཕྱིར་དང་གོམས་པར་མ་བྱས་
པའི་ཕྱིར་གཉིས་པ་ནི་མ་ཡིན་ནོ། །དེའི་ཕྱིར་ངོ་བོ་ཉིད་མེད་པར་བསྟན་པ་དག་
ལས་ཀྱང་ཉན་ཐོས་དག་ལ་རྟོགས་པ་སྐྱེ་བ་མི་འགལ་བར་བལྟའོ། །དེ་ལྟར་ན་ཐོགས་
མེད་སྐུ་མཆེད་ལ་སོགས་པ་བྱམས་ཆོས་ རྗེས་འབྲང་དང་བཅས་པ་དག་ནི་ཉན་
རང་ལ་ཆོས་ཀྱི་བདག་མེད་རྟོགས་པ་མི་བཞེད་ལ། རྒྱུ་མཚན་ཡང་ཁོ་བོས་གོང་དུ་བསྙད་
3
༽



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།
པ་རྣམས་དཔྱིས་ཕྱིན་ཞིང་འཁྲུལ་པ་མེད་པ་ཡིན་ནོ། །
ཀླུ་སྒྲུབ་ཡབ་སྲས་ཀྱི་རྗེས་སུ་འབྲང་བ་དག་ལ་ལེགས་ལྡན་འབྱེད་ཡེ་
ཤེས་ སྙིང་ པོ་ཞི་བ་འཚོ་དཔོན་སློབ་ དང་ བཅས་ པ་རྣམས་ཉན་ རང་ལ་ཆོས་ ཀྱི་
བདག་མེད་རྟོགས་པ་མེད་པར་བཞེད་པར་མངོན་ཡང་། སློབ་དཔོན་དེ་དག་གིས་
ཀླུ་སྒྲུབ་ཀྱི་དགོངས་པ་ཇི་ལྟ་བ་བཞིན་མ་རྟོགས་པར། དཔལ་ལྡན་ཟླ་བ་གྲགས་
པའི་གཞུང་ལས་བཤད་པས་འཕགས་པའི་དགོངས་པ་མ་ཡིན་ནོ། །དེས་ན་འཕགས་
པ་ཀླུ་སྒྲུབ་ཀྱི་ལུགས་ལ་འཕགས་པ་གསུམ་གྱི་མཉམ་གཞག་གི་རྟོགས་པ་ལ་བྱེ་
བྲག་མེད་དེ། ཐམས་ཅད་ཀྱི་ཆོས་ཐམས་ཅད་རང་བཞིན་མེད་པར་རྟོགས་པའི་
ཕྱིར་རོ། །དེ་སྐད་དུ་ཡང་དབུ་མ་བསྟོད་པར། མཚན་མ་མེད་པར་མ་རྟོགས་པར།
ཁྱོད་ཀྱིས་ཐར་པ་མེད་པར་གསུངས། །ཞེས་དང༌། ཉན་ཐོས་རྣམས་དང་རང་
སངས་རྒྱས། །སངས་རྒྱས་རྣམས་ཀྱིས་ངེས་བསྟེན་པའི། །ཐར་ལམ་ཁྱོད་ཉིད་
གཅིག་པུ་སྟེ། །གཞན་ཞེས་བགྱི་བ་མ་མཆིས་ངེས། །ཞེས་གསུངས་སོ། །ཉན་རང་
རྣམས་ཀྱིས་ཆོས་རང་བཞིན་མེད་པར་རྟོགས་སོ་ཞེས་བྱ་བ་འདི་ཡང་། རིགས་པ་
དང་ལུང་གིས་ཤེས་པར་བྱ་སྟེ། དེ་ལ་རིགས་པ་ནི་གལ་ཏེ་དེ་དག་གིས་ཕུང་པོ་རང་
བཞིན་མེད་པར་མ་རྟོགས་ན་བདག་ཏུ་འཁྲུལ་པའི་གཞི་མ་སྤངས་པར་འགྱུར་ཏེ།
ཇི་སྐད་དུ། དགེ་སྦྱོང་ངམ་བྲམ་ཟེ་གང་ལ་ལ་བདག་གམ་བདག་གིར་ཡང་དག་
པར་རྗེས་སུ་ལྟ་བ་འདི་དག་ནི་ཉེ་བར་ལེན་པའི་ཕུང་པོ་འདི་དག་ཁོ་ན་ལའོ་ཞེས་
གསུངས་པས། ཕུང་པོ་ཉིད་བདག་གི་འཁྲུལ་གཞི་ཡིན་པའི་ཕྱིར་རོ། །དེས་ན་ཕུང་



བྱ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པོར་མངོན་པར་ཞེན་པ་ཡོད་ན་བདག་ཏུ་འཛིན་པ་ངང་གིས་སྐྱེ་བར་འགྱུར་བས་
ལས་དང་ཉོན་མོངས་པ་ཀུན་ཏུ་འབྱུང་བར་འགྱུར་ལ། དེའི་ཕྱིར་འཁོར་བ་ལས་
གྲོལ་བར་མི་འགྱུར་རོ། །དེ་སྐད་དུ་ཡང་རིན་པོ་ཆེའི་ཕྲེང་བར། ཇི་སྲིད་ཕུང་པོར་
འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་པ་ལས་ཡང་ལས་ཏེ། །
ལས་ལས་ཡང་ནི་སྐྱེ་བ་ཡིན། །ཞེས་གསུངས་སོ། །གལ་ཏེ་བདག་ཏུ་འཛིན་པ་ཕུང་
པོར་འཛིན་པ་ཙམ་ལས་སྐྱེ་བ་མ་ཡིན་གྱི། བདེ་བ་དང་རྟག་པ་སོགས་ཕྱིན་ཅི་ལོག་
ཏུ་མངོན་པར་ཞེན་པ་ཡོད་ན་སྐྱེ་བ་ཡིན་ལ། ཉན་རང་དག་གིས་ཕུང་པོ་མི་རྟག་པ་
སོགས་སུ་བསྒོམས་པས་བདག་ཏུ་འཛིན་པ་དེའི་རྒྱུ་ཅན་གྱི་ལས་དང་ཉོན་མོངས་
པ་དག་ཀྱང་སྤངས་ནས་གྲོལ་བར་འགྱུར་རོ་ཞེ་ན། ཕུང་པོ་མི་རྟག་པ་ལ་སོགས་པ་
རྟོགས་པས་ནི། བདག་ཏུ་འཛིན་པ་ལ་སོགས་པ་ཉོན་མོངས་པའི་བག་ལ་ཉལ་དྲུངས་
ནས་འབྱིན་ནུས་པ་མ་ཡིན་ཏེ། གཉིས་ཀའང་ཕུང་པོའི་གནས་ལུགས་ལ་ཕྱིན་ཅི་
ལོག་ཏུ་གོལ་བའི་ལོག་ཤེས་སུ་མཚུངས་པའི་ཕྱིར་རོ། །དཔེར་ན་འདོད་ཆགས་
དང་ཁོང་ཁྲོ་ཕན་ཚུན་འཛིན་སྟངས་འགལ་ཡང་། ཕན་ཚུན་དྲུངས་ནས་འབྱིན་བྱེད་
མ་ཡིན་པ་བཞིན་ནོ། །འདི་ལྟར་ཕུང་པོའི་རང་བཞིན་འདོད་ཆགས་དང་ཞེ་སྡང་ལ་
སོགས་པ་རྣམས་ཀྱིས་ཇི་ལྟར་ཞེན་པར་མ་གྲུབ་པ་ལྟར་གྱི་རྟག་བདེ་དང་སྡུག་མི་
སྡིག་སོགས་ཀྱི་ངོ་བོར་མ་གྲུབ་པར་ལྟར། མི་རྟག་པ་སོགས་ཀྱི་རང་བཞིན་དུ་ཡང་
མ་གྲུབ་སྟེ། རང་བཞིན་གྱིས་སྟོང་པའི་ཕྱིར་རོ། །གཞན་ཡང་ཕུང་པོ་མི་རྟག་པ་སོགས་
སུ་འཛིན་པ་ནི་ཕུང་པོའི་གནས་ལུགས་མ་རྟོགས་པ་ཡིན་ལ། གནས་ལུགས་མ་



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།
རྟོགས་པར་ཡང་སྒྲིབ་པ་འཇོམས་པ་མ་ཡིན་ཏེ། དབུ་མ་འཇུག་པ་ལས། གང་ཕྱིར་
འདི་ན་དེ་ཉིད་ཤེས་ལས་དྲི་མ་མཐའ་དག་སེལ་བ་ནི། །ལྷན་ལེན་གཞན་མེད། ཅེས་
གསུངས་པ་ལྟར་རོ། །གལ་ཏེ་ཀུན་རྫོ་བ་ཏུ་ཕུང་པོ་མི་རྟག་པ་དང་། སྡུག་བསྔལ་
ལ་སོགས་པར་གནས་པའི་ཕྱིར་དེ་ལྟར་རྟོགས་པའི་ཕྱིན་ཅི་མ་ལོག་པ་དང་། རྟག་
སོགས་སུ་འཛིན་པ་ཕྱིན་ཅི་ལོག་པ་ཡིན་པ་སྤང་གཉེན་དུ་རུང་ངོ་ཞེ་ན། གལ་ཏེ་
ཉན་ རང་གི་ཕུང་པོ་འདི་དག་ཀུན་རྫོ་བ་ཙམ་ཏུ་མི་རྟག་པའོ་སྙམ་དུ་རྟོགས་ན།
དེས་གཟུགས་ལ་སོགས་པའི་ཕུང་པོ་རྣམས་དོན་དམ་པར་རང་བཞིན་མེད་པར་
རྟོགས་དགོས་ཏེ། གཞན་དུ་ན་དེ་དག་ཀུན་རྫོབ་པར་རྟོགས་པ་འགལ་བའི་ཕྱིར་
རོ༑ ༑གལ་ཏེ་ཕུང་པོ་འདི་དངོས་པོ་མི་རྟག་པའོ་སྙམ་དུ་རྟོག་ན། ཀུན་རྫོབ་ཏུ་ཕུང་
པོ་རྟག་སོགས་སུ་མི་གནས་པ་ལྟར། མི་རྟག་པ་སོགས་སུ་ཡང་དོན་ལ་མི་གནས་
པས་སྤང་གཉེན་དུ་མི་རུང་བའི་ཐལ་བ་སོ་ན་འདུག་གོ །འོ་ན་མདོ་སྡེ་དག་ལས།
དགེ་སློང་གཟུགས་རྟག་པའམ་མི་རྟག་པ་ཡིན། བཙུན་པ་མི་རྟག་པ་ལགས་སོ། །
གང་མི་རྟག་པ་དེ་བདེ་བའམ་སྡུག་བསྔལ་བ་ཡིན། བཙུན་པ་སྡུག་བསྔལ་བ་ཡིན་
ནོ; གང་མི་རྟག་པ་སྡུག་བསྔལ་བ་རྣམ་པར་འགྱུར་བའི་ཆོས་ཅན་དེ་ལ་འདི་ནི་
ངའོ་འདི་ནི་ང་ཡིའོ། །འདི་ནི་ངའི་བདག་གོ་ཞེས་ལྟར་རུང་ངམ། བཙུན་པ་དེ་ནི་མ་
ལགས་ཏེ་ཞེས་གསུངས་པ་ལས་ལྔ་སྡེ་བཟང་པོ་ལ་འཕགས་པའི་ཡེ་ཤེས་སྐྱེས་
པར་བཤད་པ་ཅི་ཞེ་ན། འདི་དང་གཞན་ཡང་གང་དུ་སྐྱེ་བ་དང་འཇིག་པའི་རྣམ་པར་
ཆོས་བསྟན་པའི་མདོ་སྡེ་དག་ལས། གདུལ་བྱ་གང་དག་རྒྱུད་མ་སྨིན་པ་དེ་དག་
3༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གིས་ནི་གཟུགས་སོགས་དོན་ལ་སྐྱེ་བ་དང་འཇིག་པའི་རང་བཞིན་ཅན་དུ་རྟོགས་
ནས་རྟག་སོགས་ཕྱིན་ཅི་ལོག་ཏུ་མངོན་པར་ཞེན་པ་སྤོང་ཞིང་རྒྱུད་སྨིན་པའི་བྱ་བ་
ཙམ་བྱེད་དེ། རིགས་པ་དྲུག་ཅུ་པ་ལས། སྐྱེ་བ་དང་ནི་འཇིག་པ་དག །དགོས་པའི་
དོན་དུ་བསྟན་པའོ། །སྐྱེ་བ་ཤེས་པས་འཇིག་པ་ཤེས། །འཇིག་པ་ཤེས་པས་མི་
རྟག་ཤེས། །མི་རྟག་ཉིད་ལ་འཇུག་ཤེས་པས། །ཆོས་ཀྱི་ཚུལ་ཡང་རྟོགས་པར་
འགྱུར། །ཞེས་གང་གསུངས་པ་ཡིན་ནོ། །སྔོན་སྟོང་པ་ཉིད་གོམས་པའི་བག་ཆགས་
ཡོངས་སུ་སྨིན་པ་དག་གིས་ནི། སྐྱེ་འཇིག་གི་རྣམ་པར་ཆོས་སྟོན་པ་ལས་ཀྱང་རང་
བཞིན་མེད་པའི་དོན་རྟོགས་ཏེ། སྐྱེ་བ་དང་འཇིག་པ་དག་ནི་རྟེན་ཅིང་འབྲེལ་བར་
འབྱུང་བ་རང་བཞིན་མེད་པ་ཁོ་ན་ལ་རུང་གི རང་བཞིན་གཞན་དུ་འགྱུར་བ་མི་
འཐད་པའི་ཕྱིར་རང་བཞིན་དང་བཅས་པ་ལ་ནི་མ་ཡིན་ནོ། །དེ་སྐད་དུ་དབུ་མ་རྩ་
བར། གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་
སྟོང་ཉིད་མི་རུང་བ། །དེ་ལ་ཐམས་ཅད་རུང་མ་ཡིན། ཞེས་དང་། གང་ཞིག་རྐྱེན་
ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་
ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་
གང་གསུངས་པ་ཡིན་ནོ། །ཅི་སྟེ་ཉན་རང་དག་ནི་ཐེག་པ་དམན་པའི་སྡེ་སྣོད་ལ་
དམིགས་ནས་ཐོས་བསམ་བྱེད་ཅིང་། དེ་ལས་ཀྱང་ཆོས་རང་བཞིན་མེད་པར་མ་
བསྟན་པའི་ཕྱིར་ཇི་ལྟར་ཉན་རང་དག་གིས་ཆོས་རང་བཞིན་མེད་པར་རྟོགས་ཞེ་ན།
མ་ཡིན་ཏེ། ཉན་ཐོས་ཀྱི་སྡེ་སྣོད་ལས་ཀྱང་རང་བཞིན་མེད་པའི་དོན་བསྟན་པའི་
བྱ
356



རྣམ་པར་འབྱེད་པའི་རབ་ཏུ་བྱེད་པ་ལ་ལེགས་གྲུབ་པའི་རྒྱན།
ཕྱིར་རོ། །ཇི་ལྟར་ཞེ་ན། ཁ་ཅིག་ལས་ནི་མ་རིག་པའི་རྐྱེན་གྱིས་འད་བྱེད་ཅེས་
སོགས་དང༌། གཟུགས་རྟག་པའམ་མི་རྟག་པ་ཡིན། བཙུན་པ་མི་རྟག་པ་ལགས་
སོ༑ ཞེས་པ་ལ་སོགས་པས་དངོས་སུ་སྐྱེ་བ་དང་འཇིག་པ་ལ་སོགས་པ་ཀུན་རྫོབ་
ཀྱི་རྣམ་པ་གསལ་བར་མཛད་ནས་ཤུགས་ལ་རང་བཞིན་མེད་པའི་དོན་བསྟན་ཏེ།
དབུ་མ་རྩ་བར། བཅོམ་ལྡན་འདས་ཀྱིས་ཆོས་གང་ཞིག །སླུ་བ་དེ་ནི་རྫུན་ཞེས་
གསུངས། །འདུ་བྱེད་ཐམས་ཅད་སླུ་བའི་ཆོས། །དེས་ན་དེ་དག་རྫུན་པ་ཡིན། །
བཅོམ་ལྡན་འདས་ཀྱིས་དེ་གསུངས་པ། །སྟོང་ཉིད་ཡོངས་སུ་བསྒྲགས་པ་ཡིན། །
ཞེས་གསུངས་སོ། ཁ་ཅིག་ལས་ནི་དངོས་སུ་རང་བཞིན་མེད་པའི་དོན་གསུངས་ཏེ།
ཇི་སྐད་དུ། བཅོམ་ལྡན་དངོས་དང་དངོས་མེད་པ། །མཁྱེན་པས་ཀ་ཏ་ཡ་ན་ཡི། །
གདམས་ངག་ལས་ནི་ཡོད་པ་དང་། །མེད་པ་གཉིས་ཀའང་དགག་པར་མཛད། །
ཅེས་དང་། ཐེག་པ་ཆེ་ལས་སྐྱེ་མེད་བསྟན། །གཞན་གྱི་ཟད་པ་སྟོང་པ་ཉིད། །ཟད་
དང་མི་སྐྱེ་ཤེས་པ་ནི། །གཅིག་པས་དེ་ཕྱིར་བཟོད་པར་གྱིས། །ཞེས་གསུངས་སོ། །
དེ་དག་ནི་ཉན་རང་གིས་ཆོས་རང་བཞིན་མེད་པར་རྟོགས་པའི་ཉན་ཐོས་ཀྱི་སྡེ་
སྣོད་ཀྱི་ལུང་དུ་ཡང་འགྱུར་རོ། །ཐེག་ཆེན་གྱི་ལུང་གི་ཁུངས་ཀྱང་ཡོད་དེ། ཤེས་
རབ་ཀྱི་ཕ་རོལ་ཏུ་ཕྱིན་པ་ལས་ཀྱང་། ཉན་ཐོས་ཀྱི་ས་ལ་སློབ་པར་འདོད་པས་ཀྱང་
ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ། །རང་སངས་རྒྱས་ཀྱི་ས་ལ་
སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་བྱའོ་ཞེས་
སོགས་གསུངས་ཤིང་། འཕགས་པ་བསྡུས་པ་ལས་ཀྱང་། གང་དག་བདེ་གཤེགས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཉན་ཐོས་འགྱུར་བར་བྱ་སྙམ་དང༌། །རང་སངས་རྒྱས་དང་དེ་བཞིན་ཆོས་རྒྱལ་འགྱུར་
འདོད་པ། །བཟོད་པ་འདི་ལ་མ་བརྟེན་ཐོབ་པར་མི་ནུས་ཏེ། །དཔེར་ན་ཚུ་རོལ་ཕ་
རོལ་འགྲོ་ངོགས་མི་མཐོང་བཞིན། །ཞེས་གསུངས་པ་དང༌། འཕགས་པ་ས་བཅུ་
པ་ལས་ཀྱང་། ཀྱེ་རྒྱལ་བའི་སྲས་དག་འདི་ལྟ་སྟེ། དཔེར་ན་རྒྱལ་པོའི་རིགས་སུ་
སྐྱེས་པའི་རྒྱལ་པོའི་བུ་རྒྱལ་པོའི་མཚན་དང་ལྡན་པ་ནི་སྐྱེས་པ་ཙམ་གྱིས་རྒྱལ་པོའི་
བྱིན་གྱིས་བློན་པོའི་ཚོགས་ཐམས་ཅད་ཟིལ་གྱིས་གནོན་གྱི། རང་གི་བློའི་སྟོབས་
ཀྱིས་རྣམ་པར་དཔྱད་པས་ནི་མ་ཡིན་ནོ། །ནམ་དེ་ནར་སོན་པར་གྱུར་པ་དེའི་ཚེ་
རང་གི་བློའི་སྟོབས་སྐྱེས་པས་བློན་པའི་བྱ་བ་ཐམས་ཅད་ལས་ཤིན་ཏུ་འདས་པ་
ཡིན་ནོ། །ཀྱེ་རྒྱལ་བའི་སྲས་དག་བྱང་ཆུབ་སེམས་དཔའ་སེམས་བསྐྱེད་མ་ཐག་ཏུ་
ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་དང་། རང་སངས་རྒྱས་ཐམས་ཅད་
ཟིལ་གྱིས་གནོན་གྱི་རང་གི་བློའི་སྟོབས་ཀྱིས་རྣམ་པར་དཔྱད་པས་ནི་མ་ཡིན་ནོ། །
བྱང་ཆུབ་སེམས་དཔའི་ས་བདུན་པ་འདི་ལ་གནས་པའི་བྱང་ཆུབ་སེམས་དཔའ་ནི་
རང་གི་ཡུལ་ཤེས་པའི་ཆེ་བ་ལ་གནས་པས་ཉན་ཐོས་དང་རང་སངས་རྒྱས་ཀྱི་བྱ་
བ་ཐམས་ཅད་ལས་ཤིན་ཏུ་འདས་པ་ཡིན་ནོ། །ཞེས་གསུངས་སོ། །ལུང་འདིས་ནི་
ཉན་རང་རྣམས་ལ་ཡང་ཆོས་རང་བཞིན་མེད་པར་རྟོགས་པ་ཡོད་པར་གསལ་པོར་
བསྟན་ཏེ། དེ་ལྟ་མ་ཡིན་ན། སེམས་དང་པོ་བསྐྱེད་པའི་བྱང་ཆུབ་སེམས་དཔས་བློའི་
སྟོབས་ཀྱིས་ཀྱང་ཉན་རང་དག་ཟིལ་གྱིས་གནོན་པར་འགྱུར་ཏེ། དེ་དག་ལ་ཆོས་
རང་བཞིན་མེད་པར་རྟོགས་པ་མེད་པའི་ཕྱིར་དང་། བྱང་ཆུབ་སེམས་དཔའ་ལ་
339



རྣམ་པ་ར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།
ཡོད་པའི་ཕྱིར་རོ། །ཉན་རང་དག་གིས་ཆོས་ཀྱི་བདག་མེད་རྟོགས་ཀྱང་ཤེས་སྒྲིབ་
ཟད་པར་སྤོང་བ་མ་ཡིན་ཏེ། དང་པོར་ཐོས་བསམ་གྱིས་རྒྱས་པར་གཏན་ལ་མ་ཕབ་
པའི་ཕྱིར་དང༌། དེའི་འོག་ཏུ་སྒོམ་བྱུང་གིས་ཡུན་རིང་དུ་གོམས་པར་མ་བྱས་པའི་
ཕྱིར་རོ། །ཤེས་སྒྲིབ་གཏན་མི་སྤོང་བ་ཡང་མ་ཡིན་ཏེ། ཉོན་སྒྲིབ་ཀྱི་རྩ་བར་གྱུར་
པའི་ཕུང་པོ་ལ་མངོན་པར་ཞེན་པ་སྤངས་པའི་ཕྱིར་རོ། །ཉན་ཐོས་ཀྱི་སྡེ་སྣོད་ལས་
ཀྱང་ཆོས་ཀྱི་བདག་མེད་བསྟན་ན། ཐེག་པ་ཆེན་པོ་དང་ཁྱད་པར་ཅི་ཡོད་ཅེ་ན། ཐེག་
པ་ཆེན་པོར་ནི་ཆོས་ཀྱི་བདག་མེད་རྒྱས་པར་བསྟན་པ་དང༌། བྱང་ཆུབ་སེམས་དཔའི་
སེམས་བསྐྱེད་པ་དང༌། ཕ་རོལ་ཏུ་ཕྱིན་པ་དང་། སྨོན་ལམ་དང་ཡོངས་སུ་བསྔོ་བ་
ལ་སོགས་པ་ཐབས་ཁྱད་པར་ཅན་བསྟན་པས་ཀྱང་ཉན་ཐོས་ཀྱི་ཐེག་པ་ལས་ཁྱད་
པར་དུ་འཕགས་པ་ཡིན་ཏེ། དེ་སྐད་དུ་ཡང་། རིན་པོ་ཆེའི་ཕྲེང་བར། ཉན་ཐོས་
ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང༌། །སྤྱོད་པ་ཡོངས་བསྔོ་མ་
བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་ལ་གནས་
པའི་དོན། །མདོ་སྡེ་ལས་ནི་བཀའ་མ་བསྩལ། །ཐེག་པ་ཆེ་ལས་བཀའ་བསྩལ་པ། །
དེ་ཕྱིར་མཁས་པ་རྣམས་ཀྱིས་བཟུང་། །ཞེས་གསུངས་སོ། །དེ་བས་ན་ཆོས་རང་
བཞིན་མེད་པ་རྟོགས་པའི་ཤེས་རབ་དེ་ཉིད་ཐབས་སྙིང་རྗེ་ཆེན་པོ་དང་བྲལ་བས་
ནི་ཉན་རང་གི་བྱང་ཆུབ་ཏུ་བགྲོད་པར་བྱེད་ལ། སྙིང་རྗེ་ཆེན་པོས་ཟིན་པ་ལས་ནི་
བླ་ན་མེད་པའི་བྱང་ཆུབ་ཆེན་པོར་བགྲོད་པར་བྱེད་དེ། དེའི་ཕྱིར་ཆོས་རང་བཞིན་
མེད་པར་རྟོགས་པའི་ཤེས་རབ་ཉིད་ཐེག་པ་གསུམ་གྱི་འཕགས་པའི་གང་ཟག་
{..}



,
གངས་ཅན་རིག་བཅུད་ལས། རྗེ་བཙུན་ངེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
ཐམས་ཅད་ཀྱི་བགྲོད་པ་གཅིག་པའི་ལམ་ཡིན་ཞིང་། ཐེག་པ་ཆེ་ཆུང་གི་ཁྱད་པར་
ནི་སེམས་བསྐྱེད་ལ་སོགས་པ་ཐབས་ཀྱིས་ཟིན་པ་དང་མ་ཟིན་པ་ལས་རྣམ་པར་
དབྱེའོ། །འཕགས་པ་ཀུན་གྱིས་ཕྱོགས་ཐམས་ཅད་དང་བྲལ་བ་རྟེན་ཅིང་འབྲེལ་
བར་འབྱུང་བ་ཟབ་མོ་དབུ་མའི་ལམ་རྟོགས་པའི་ཕྱིར་དབུ་མ་པར་ཡང་ཁྱད་པར་
མེད་དེ། ཇི་སྐད་དུ་ཡང་། རིགས་པ་དྲུག་ཅུ་པ་ལས། གང་བློ་ཡོད་དང་མེད་པ་ལས། །
རྣམ་པར་འདས་ནས་མི་གནས་པ། །དེ་དག་གིས་ནི་རྐྱེན་གྱི་དོན། །ཟབ་མོ་དམིགས་
མེད་རྣམ་པར་བསྒོམ། །ཞེས་དང་། རྩོད་མེད་ཕྱེ་བའི་བདག་ཉིད་ཅན། །དེ་དག་
ལ་ནི་ཕྱོགས་ཉིད་མེད། །གང་རྣམས་ལ་ནི་ཕྱོགས་མེད་པ། །དེ་ལ་གཞན་ཕྱོགས་
ག་ལ་ཡོད། །ཅེས་གསུངས་སོ། །གལ་ཏེ་ཉན་རང་དག་དབུ་མ་པ་མ་ཡིན་ན། རྟག་
ཆད་གང་རུང་གི་མཐར་ལྷུང་བར་འགྱུར་ན། དེ་ཡང་རིགས་པ་མ་ཡིན་ཏེ། རྟེན་
ཅིང་འབྲེལ་བར་འབྱུང་བའི་དེ་ཁོ་ན་ཉིད་མ་རྟོགས་པར་ཐལ་བའི་ཕྱིར་དང༌། རྟེན་
ཅིང་འབྲེལ་བར་འབྱུང་བའི་དེ་ཁོ་ན་ཉིད་རྟོགས་ན་ཡང་དབུ་མའི་དེ་ཁོ་ཉིད་མ་
རྟོགས་པ་འགལ་ཏེ། རྟེན་འབྲེལ་གྱི་དོན་ཉིད་དབུ་མའི་ལམ་ཡིན་པའི་ཕྱིར་ཏེ། དེ་
སྐད་དུ་ཡང་སྟོང་ཉིད་བདུན་ཅུ་པ་ལས། གང་གིས་སྟོང་དང་རྟེན་འབྱུང་དག །དབུ་
མའི་ལམ་དུ་དོན་གཅིག་པར། །གསུང་པ་མཚུངས་པ་མེད་པ་ཡི། །སངས་རྒྱས་དེ་
ལ་ཕྱག་འཚལ་ལོ། །ཞེས་གསུངས་པ་དང་། དབུ་མ་རྩ་བར། གང་ལ་བརྟེན་ནས་
གང་འབྱུང་བ། །དེ་ནི་རེ་ཞིག་དེ་ཉིད་མིན། །དེ་ལས་གཞན་པའང་མ་ཡིན་ཏེ། །
དེ་ཕྱིར་ཆད་མིན་རྟག་པ་མིན། །ཞེས་དང༌། རྟེན་ཅིང་འབྲེལ་བར་འབྱུང་བ་གང་། །
34. ）



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན།
དེ་ནི་སྟོང་པ་ཉིད་དུ་བཤད། །དེ་ནི་བརྟེན་ནས་གདགས་པ་སྟེ། །དེ་ཉིད་དབུ་མའི་
ལམ་ཡིན་ནོ། །ཞེས་གསུངས་སོ། །གཞན་ཡང་དབུ་མ་རྩ་བར། སངས་རྒྱས་འཇིག་
རྟེན་མགོན་རྣམས་ཀྱིས། །བསྟན་པ་བདུད་རྩིར་གྱུར་པ་དེ། །དོན་གཅིག་མ་ཡིན་
ཐ་དད་མིན། །རྟག་པ་མ་ཡིན་ཆད་པ་མིན། །ཞེས་དང་། གོང་དང་བདག་དང་
དངོས་རྣམས་ལ། །དེ་བཅས་ཉིད་དང་ཐ་དད་པར། །སྟོན་པ་དེ་དག་བསྟན་དོན་
ལ༑ མཁས་སོ་སྙམ་དུ་མི་སེམས་སོ། །ཞེས་གསུངས་པ་དང་། རིན་པོ་ཆེའི་ཕྲེང་
བར་ཡང་། འཇིག་རྟེན་གྲངས་ཅན་འུག་ཕྲུག་པ། །གོས་མེད་བཅས་སོགས་གལ་
ཏེ་ཞིག །ཡོད་མེད་འདས་པ་སྨྲ་ན་དྲིས། །དེ་ཕྱིར་སངས་རྒྱས་རྣམས་ཀྱི་ནི། །
བསྟན་པ་འཆི་མེད་ཡོད་མེད་ལས། །འདས་པ་ཟབ་མོ་ཞེས་བྱ་བ། །ཆོས་ཀྱི་ཞུགས་
པ་ཡིན་ཞེས་གྱིས། །ཞེས་སོགས་ཀྱིས་སངས་རྒྱས་ཀྱི་དགོངས་པ་རྟག་ཆད་སྤངས་
པ་དབུ་མའི་ལམ་དུ་བསྟན་པས། བསྟན་པ་ལ་ལེགས་པར་ཞུགས་པའི་འཕགས་
པ་ ཀུན་ཀྱང་དབུ་མའི་ ལམ་ལ་གནས་ པར་ཆེས་གསལ་ པོར་བསྟན་པ་ཡིན་ཏེ།
གཞན་དུ་ན་བསྟན་པ་ལ་ལེགས་པར་ཞུགས་པ་མ་ཡིན་པར་ཐལ་བའི་ཕྱིར་རོ། །
དེ་བས་ནདབུ་མ་པ་དང་། ཐེག་པ་ཆེན་པོ་པ་དོན་གཅིག་ཏུ་བསམས་ནས་ཉན་རང་གི་
ཆོས་རང་བཞིན་མེད་པར་རྟོགས་ཀྱང་དབུ་མ་པ་མ་ཡིན་ནོ་ཞེས་སྨྲ་བ་ནི། རི་བོང་
གི་ཅལ་བཞིན་དུ་སྒྲ་ཙམ་གྱི་རྗེས་སུ་འབྲང་བར་ཟད་དོ། །དབུ་མའི་ལུགས་སུ་མ་
ཟད་གྲུབ་མཐའ་སྨྲ་བ་འོག་མ་དག་གི་ལུགས་ལ་ཡང་། ཐེག་པ་གསུམ་གྱི་འཕགས་
པ་ཐམས་ཅད་རང་རང་གི་ལུགས་ཀྱི་རྟག་ཆད་སྤངས་པ་དབུ་མའི་ལམ་ལ་གནས་
3.1]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
པར་འདོད་དེ། སངས་རྒྱས་ཀྱི་བསྟན་པ་རྟག་ཆད་སྤངས་པ་དབུ་མའི་ལམ་སྟོན་པས་
གཞན་ལས་ཁྱད་པར་དུ་འཕགས་པའི་ཕྱིར་དང་། རང་རང་གི་གྲུབ་མཐའ་ཡང་སངས་
རྒྱས་ཀྱི་བསྟན་པ་ཕྱིན་ཅི་མ་ལོག་པར་ཁས་འཆེ་བའི་ཕྱིར་དང༌། འཕགས་པ་ཀུན་
ཀྱང་བསྟན་པ་ལ་ལེགས་པར་ཞུགས་པར་འདོད་པའི་ཕྱིར་རོ། །
གྲུབ་མཐའ་སྨྲ་བ་རྣམས་ཀྱིས་རྟག་ཆད་སྤོང་ཚུལ་ཇི་ལྟ་བུ་ཞེ་ན། ཆོས་ལ་
རྟག་ཆད་སྤོང་ཚུལ་དང་། གང་ཟག་ལ་རྟག་ཆད་སྤོང་ཚུལ་གཉིས་ཡོད་ལ། དང་པོ་
ལ་ཡང་རྒྱུ་འབྲས་སྤྱི་དང༌། ལས་འབྲས་ཀྱི་འབྲེལ་བ་ལ་རྟག་ཆད་སྤོང་ཚུལ་གཉིས་
སོ༑ ༑དེ་ལ་སྡེ་པ་གཉིས་པོ་དག་ཕྱི་ནང་གི་དངོས་པོ་རྣམས་སྐད་ཅིག་གིས་འཇིག་
པའི་ཕྱིར་དང་། རྒྱུ་དང་རྗེས་སུ་མཐུན་པའི་འབྲས་བུ་འབྱུང་བའི་ཕྱིར་གོ་རིམ་བཞིན་
དུ་རྟག་ཆད་ཀྱི་མཐར་མི་ལྷུང་བར་འདོད་དེ། འདི་ནི་རྒྱུ་འབྲས་སྤྱི་ལ་རྟག་ཆད་སྤོང་
ཚུལ་ལོ། །དགེ་སྡིག་གི་ལས་རྣམས་བྱས་མ་ཐག་རང་གི་ངོ་བོ་འཇིག་པས་རྟག་པ་
མ་ཡིན་ལ། བྱེ་བྲག་ཏུ་སྨྲ་བ་རྣམས་དེའི་རྒྱུན་རྗེས་སུ་འབྲེལ་བས་རྣམ་སྨིན་ཆུད་མི་
ཟ་བས་ཆད་པའི་མཐར་མ་ལྷུང་བར་འདོད་ཅིང་། མདོ་སྡེ་པ་དག་རང་དང་རྗེས་སུ་
མཐུན་པའི་འབྲས་བུ་སྐྱེད་པའི་ས་བོན་ཅན་ གྱི་རྒྱུད་ཡོངས་སུ་འགྱུར་བའི་ཁྱད་
པར་སྐྱེས་ཤིང་། དེས་མ་འོངས་པ་ན་རྣམ་སྨིན་འབྱིན་པས་ཆད་པའི་མཐར་མ་ལྷུང་
བར་འདོད་དེ། དེ་ནི་ལས་འབྲས་ཀྱི་འབྲེལ་བ་ལ་རྟག་ཆད་སྤོང་ཚུལ་ལོ། །གཉིས་
ཀ་ལ་ཡང་འཇིག་ལྟའི་ཡུལ་གྱི་བདག་ རང་བཞིན་མེད་པའི་ཕྱིར་རྟག་པ་དང་མི་
རྟག་པ་གང་དུ་ཡང་མ་གྲུབ་པར་འདོད་པས་གང་ཟག་གི་ཡུལ་ལ་རྟག་ཆད་ཀྱི་
342



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་སྤུས་པའི་རྒྱུན།
མཐའ་སྤོང་ཞིང་། མཐའ་བྲལ་གྱི་དོན་དེ་དག་ཀུན་ཀྱང་ཐེག་པ་གསུམ་གྱི་འཕགས་
པ་ཐམས་ཅད་ཀྱིས་རྟོགས་པར་འདོད་དོ། །རྣམ་རིག་པ་དག་གཟུང་འཛིན་དུ་ཀུན་
བཏགས་པའི་ཀུན་བཏགས་ངོ་བོ་ཉིད་ཀྱིས་མ་གྲུབ་པའི་ཕྱིར་རྟག་པའི་མཐར་མ་
ལྷང་ལ། གཞན་དབང་ཡང་དག་པ་མ་ཡིན་པའི་ཀུན་རྟོག་དོན་དམ་པར་རྫ་ས་སུ་ཡོད་
པས་ཆད་པའི་མཐར་མ་ལྷུང་སྟེ། འདི་ནི་རྒྱུ་འབྲས་སྤྱི་ལ་རྟག་ཆད་སྤོང་ཚུལ་ལོ། །
དེ་སྐད་དུ་ཡང་དབུས་མཐར། ཡང་དག་མ་ཡིན་ཀུན་རྟོག་ཡོད། །དེ་ལ་གཉིས་པོ་
ཡོད་མ་ཡིན། །སྟོང་པ་ཉིད་ནི་འདི་ལ་ཡོད། །དེ་ལ་ཡང་ནི་འདི་ཡོད་དོ། །ཡོད་
པས་མེད་པས་ཡོད་པས་ན། །འདི་ནི་དབུ་མའི་ལམ་ཡིན་ནོ། །ཞེས་གསུངས་སོ། །
ལས་བྱས་མ་ཐག་ཏུ་འཇིག་པའི་ཕྱིར་རྟག་པ་མ་ཡིན་ལ། རང་འགགས་པ་དང་
དུས་མཉམ་དུ་ རྗེས་ སུ་མཐུན་ པའི་ འབྲས་བུ་བསྐྱེད་ པའི་ ས་ བོན་ ཀུན་གཞི་ལ་
བཞག་པས་དེ་ལས་ཕྱིས་རྐྱེན་ཇི་ལྟ་བ་བཞིན་དུ་འབྲས་བུ་འབྱུང་བས་ཆད་པ་མ་
ཡིན་ཏེ། འདི་ནི་ལས་འབྲས་ཀྱི་འབྲེལ་བ་ལ་རྟག་ཆད་སྤོང་ཚུལ་ལོ། །ཕུང་པོ་རྣམས་
ལ་གཞན་གྱིས་ཀུན་བཏགས་པའི་བདག་གི་མཚན་ཉིད་དང་བྲལ་བའི་ཕྱིར་རྟག་
པ་མ་ཡིན་ལ། ཕུང་པོ་ཆོས་ཙམ་དུ་ཡོད་པའི་ཕྱིར་ཆད་པ་མ་ཡིན་ཏེ། འདི་ནི་གང་
ཟག་ལ་རྟག་ཆད་སྤོང་བའི་ཚུལ་ལོ། །དེ་ལ་བྱང་སེམས་འཕགས་པ་རྣམས་ཀྱིས་
མཐའ་བྲལ་གྱིས་ཐམས་ཅད་རྟོགས་ལ། ཉན་རང་འཕགས་པ་རྣམས་ཀྱིས་གང་ཟག་
གི་ཡུལ་ལ་རྟག་ཆད་ཀྱི་མཐའ་དང་བྲལ་བར་རྟོགས་སོ། །དབུ་མ་པ་ནི་རྒྱུ་དང་འབྲས་
བུ་གཅིག་ཡིན་ན་འབྲས་བུའི་དུས་ན་རྒྱུ་མ་འགགས་པས་རྟག་པར་འགྱུར་ལ།
3-༔ ༨



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ། །
གཞན་ཡིན་ན་འབྲས་བུ་དོན་གཞན་ཡོད་ན་རྒྱུན་ཆད་པའི་ཉེས་པ་སྤོང་མི་ནུས་ཏེ།
དཔེར་ན་བ་གླང་ཡོད་པས་རྟ་མ་ཤི་བར་མི་འགྱུར་བ་བཞིན་ནོ། །དེས་ན་འབྲས་
བུའི་དུས་ན་རྒྱུ་ཆད་པར་འགྱུར་ན། རྒྱུ་དང་འབྲས་བུ་དེ་ཉིད་དང་གཞན་དུ་མེད་
པས་རྟག་པ་དང་ཆད་པའི་མཐར་མ་ལྷུང་སྟེ། དེ་སྐད་དུ་ཡང་། གང་ལ་བརྟེན་ནས་
གང་བྱུང་བ། །ཞེས་སོགས་སྔར་དྲངས་པ་ལྟར་རོ། །འདི་ནི་ཐ་སྙད་དུ་རྟག་ཆད་
སྤོང་ཚུལ་ལོ། །གལ་ཏེ་དངོས་པོ་རྣམས་ལ་རང་བཞིན་ཅུང་ཟད་ཅིག་ཡོད་ནི་རྣམ་
པ་གཞན་མི་འཐད་པའི་ཕྱིར་རྟག་པའམ་མི་རྟག་པར་འགྱུར་ན། ཡང་དག་པར་ན་
དངོས་པོ་རྣམས་ལ་རང་བཞིན་ཅུང་ཟད་ཀྱང་མེད་པའི་ཕྱིར་རྟག་མི་རྟག་གང་དུ་
ཡང་དཔྱད་དུ་མེད་དེ། ཇི་སྐད་དུ། ཡང་ན་དངོས་པོ་ཐམས་ཅད་དག །སྟོང་ཕྱིར་
རྟག་ལ་སོགས་ལྟ་བ། །གང་དང་གང་དུ་གང་ལས་ནི། །ཅི་ལས་ཀུན་ཏུ་འབྱུང་བར་
འགྱུར། །ཞེས་གསུངས་པ་ལྟར་རོ། །འདི་ནི་དོན་དམ་པར་རྟག་ཆད་སྤོང་ཚུལ་ཏེ།
དེ་དག་ནི་རྒྱུ་འབྲས་སྤྱི་ལ་རྟག་ཆད་སྤོང་ཚུལ་ལོ། །
གལ་ཏེ་ལས་ལ་རང་བཞིན་ཡོད། །རྟག་པར་འགྱུར་བར་ཐེ་ཚོམ་མེད། །
ཅེས་གསུངས་པ་ལྟར། ལས་ལ་རང་བཞིན་ཡོད་ན་རྟག་པར་འགྱུར་ཡང་རང་བཞིན་
མེད་པའི་ཕྱིར་རྟག་པ་མ་ཡིན་ལ། རང་བཞིན་མེད་པས་མ་སྐྱེས་ལ། མ་སྐྱེས་པའི་
ཕྱིར་འགག་པར་མི་འགྱུར་ཏེ། འགག་པ་ནི་སྐྱེ་བ་སྔོན་དུ་འགྲོ་བ་ཅན་ཡིན་པའི་
ཕྱིར་རོ། །མ་འགགས་པའི་ལས་ལས་ཀྱང་འབྲས་བུ་འབྱུང་བ་མི་འགལ་བས་ལས་
ཀྱི་འབྲས་བུ་ཆུད་ཟོས་པའམ་ཆད་པའི་མཐར་ལྷུང་བ་མ་ཡིན་ཏེ། ཇི་སྐད་དུ། གང་
31|



རྣམ་པར་འབྱེད་པའི་རབ་ཏུ་བྱེད་པ་ལུང་རིགས་གྲུབ་པའི་རྒྱན
ཕྱིར་ལས་ནི་སྐྱེ་བ་མེད། །འདི་ལྟར་རང་བཞིན་མེད་དེའི་ཕྱིར། །གང་ཕྱིར་དེ་ནི་མ་
འགགས་པ། །དེ་ཕྱིར་ཅུང་ཟད་མི་འགྱུར་རོ། །ཞེས་གསུངས་པ་ལྟར་རོ། །དེ་ནི་
ལས་འབྲས་ཀྱི་འབྲེལ་བ་ལ་རྟག་ཆད་སྤོང་ཚུལ་ལོ། །རང་གཞན་གྱི་སྡེ་པ་དག་གིས་
ཀུན་བཏགས་པའི་ཕུང་པོ་དང་གཅིག་དང་ཐ་དད་པའི་མཚན་ཉིད་ཅན་གྱི་བད་ག་
ཐ་སྙད་དུ་ཡང་མ་གྲུབ་པས་རྟག་པའི་མཐར་མ་ལྷུང་ལ། ཕུང་པོ་ལ་བརྟེན་ནས་བཏགས་
པའི་གང་ཟག་རྟེན་ཅིང་འབྲེལ་བར་འབྱུང་བ་རྐྱེན་འདི་པ་ཙམ་གྱི་ངོ་བོ་ཤིང་རྟ་དང་
བུམ་པ་ལ་སོགས་པ་བཞིན་དུ་ཐ་སྙད་ཀྱི་ཡན་ལག་ཏུ་གྱུར་པ་ཡོད་པས་ཆད་པའི་
མཐར་མ་ལྷུང་སྟེ། འདི་ནི་གང་ཟག་གི་ཡུལ་ལ་རྟག་ཆད་ཀྱི་མཐའ་སྤོང་ཚུལ་ལོ། །
མཐའ་བྲལ་གྱི་དོན་དེ་ཐམས་ཅད་ཀྱང་ཐེག་པ་གསུམ་གྱི་འཕགས་པ་ཐམས་ཅད་
ཀྱིས་རྟོགས་པ་ཡིན་ནོ། །དེ་ལྟར་ན་ཇི་སྐད་བཤད་པའི་ཚུལ་དེས་གྲུབ་མཐའ་སྨྲ་བ་
བཞི་ཀ་ཡང་རང་གི་ལྟ་བ་ཀུན་རྟག་ཆད་སྤངས་པ་དབུ་མའི་ལམ་དུ་འདོད་ཀྱང་།
དངོས་པོར་སྨྲ་བ་རྣམས་ཡང་དག་པར་ན་རྟག་ཆད་ཀྱི་མཐར་ལྷུང་བ་ཡིན་ཏེ། དངོས་
པོ་རང་བཞིན་དང་བཅས་པ་ཡིན་ན། རྟག་པའམ་མི་རྟག་པ་ལས་རྣམ་པ་གཞན་
མེད་པའི་ཕྱིར་རོ། །དེ་སྐད་དུ་ཡང་དབུ་མ་རྩ་བར། དངོས་པོ་ཁས་ལེན་ཡོད་ན་ནི། །
རྟག་དང་མི་རྟག་ལྟ་བ་ནི། །ཐལ་བར་འགྱུར་ཏེ་དངོས་དེ་ནི། །རྟག་དང་མི་རྟག་
འགྱུར་ཕྱིར་རོ། །ཞེས་གསུངས་པ་ལྟར་རོ། །དེ་བས་ན་འཕགས་པ་ཀླུ་སྒྲུབ་ཀྱི་
ལུགས་ཕྱིན་ཅི་མ་ལོག་པའི་ རྗེས་སུ་འབྲང་བའི་སྐྱེས་བུ་དམ་པ་རྣམས་ཁོ་ན་དེ་
བཞིན་གཤེགས་པ་རྣམས་ཀྱི་བགྲོད་པ་གཅིག་པའི་ལམ་ཐུགས་ཀྱི་སྙིང་པོ་མཐའ་
3...༨



རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་དྲུག་པ།
གངས་ཅན་རིག་བཅུད་ལས།
བྲལ་དབུ་མའི་ལམ་ལ་ཡང་དག་པར་ཞུགས་པ་ཡིན་ནོ་ཞེས་བྱ་བར་ཁོ་བོས་ཡང་
དག་པའི་ལུང་རིགས་ཀྱི་སྒོ་ནས་རྣམ་རྟོག་ཡིད་ཆེས་ཤིང་གཏིང་ཚུགས་པའི་ཚུལ་
གྱིས་རྟོགས་སོ། །དེ་སྐད་དུ་དབུ་མ་འཇུག་པར། འཕགས་པ་ཀླུ་སྒྲུབ་ཞབས་ཀྱི་
ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །དེ་དག་ཀུན་རྫོབ་དེ་ཉིད་
བདེན་ལས་ཉམས། །བདེན་གཉིས་ཉམས་ལས་ཐར་པ་འགྲུབ་ཡོད་མིན། །ཞེས་
གང་གསུངས་པ་ཡིན་ནོ། །ཐེག་པ་གསུམ་གྱི་རྟོགས་པའི་བྱེ་བྲག་ལ། །དེང་སང་
འདི་ན་མཁས་པར་རློམ་གཞན་རྣམས། །རེག་བྱའི་ཡུལ་ལ་མིག་གིས་ཇི་བཞིན་དུ། །
རྣམ་པར་འཐོར་པའི་ཚུལ་དུ་མཐོང་ནས་ནི། །ཤིང་རྟ་ཆེ་རྣམས་ཇི་ལྟར་བཞེད་པའི་
ཚུལ། །ལུང་དང་རིགས་པས་མ་ནོར་གསལ་བར་བཀོད། །དེ་ལས་བྱུང་བའི་དགེ་
བས་འགྲོ་བ་ཡིས། །བླ་མེད་བྱང་ཆུབ་ཐོབ་པའི་རྒྱུ་རུ་བསྔོ། །ཐེག་པ་གསུམ་གྱི་
འཕགས་པའི་རྟོགས་པ་རྣམ་པར་འབྱེད་པའི་རབ་ཏུ་བྱེད་པ་འདི་ནི་བསྟན་པ་རིན་
པོ་ཆེའི་བདག་རྐྱེན་དམ་པ་འཇམ་དབྱངས་ནམ་མཁའ་རིན་ཆེན་རྒྱལ་མཚན་དཔལ་
བཟང་པོའི་གསུང་གིས་བསྐུལ་ནས་ཤཱཀྱའི་དགེ་སློང་གཞོན་ནུ་བློ་གྲོས་ཀྱིས་དཔལ་ས་
སྐྱའི་གཙུག་ལག་ཁང་དུ་སྦྱར་བའོ།། །།མངྒ་ལཾ།། །།
31{



དེགྱ༄༅། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
..
-
-
དཔེ་སྐྲུན།
SS)) 10
རྩོམ་པ་པོ། རེད་མདའ་བ་གཞོན་ནུ་བློ་གྲོས།
རྩོམ་སྒྲིག་འགན་འཁུར་བ། བསོད་ནམས་ཚེ་བརྟན།
མདུན་ཤོག་བཟོ་སྐྲུན་པ། པད་རྡོར།
དཔེ་སྒྲིག སི་ཁྲོན་ཞིང་ཆེན་བོད་ཡིག་དཔེ་རྙིང་བསྡུ་སྒྲིག་ཁང་།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། སྦྲག་ཨང་། 850010
བརྒྱུད་འཚོང་། ཞིན་ཧྭ་དཔེ་ཁང་།
པར་ཁང་། སི་ཁྲོན་དུ་ཁྲོང་ངར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
དེབ་ཚད།
དཔར་ཤོག
༣༢༧.༥
པར་གཞི། ༢༠༡༥ལོའི་ཟླ་༦པར་ང་ར་གཞི་དང་པོ་བསྒྲིགས།
པར་ཐེངས། ༢༠༡༥ལོ་འི་ཟླ་༦པར་ང་ར་ཐེངས་དང་པོ་བཏབ།
པར་གྲངས།
༡-༡༠eo
དཔེ་རྟགས།
རིན་གོང་སྒོར། （༦༥༥ པོད།༡-༡༠
7()(0minux 1}}}
m
1: 16
ISI3N 978-7-8(058.j-G18-3
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
{ · 旋洛文集: 10 11:戴文/碎粉济音, -- :西鐵
文籍出版社, 2015.6
ISBN 978-7-80589-618-21.1{ … 1.1. …II. 1 10 - -藏
[1.1B946.6-53
览本图 CIP 数据 (2015)第084292
仁达哇·旋努洛卓文集
作 者 {这} ·能好:
责任编辑 到: 11
封面设计更多
主编 四川數义量化打分
出版 西鐵道文出版,
址 : 斯 22: 離: 850010
刷四川创-11务行任公司
经销全国新华
开 本 :10/ins 103(in i li
印张了,
版 次 2015年6]第1取
印次 2013年hi fill
印 数 11 (31)
标准书号 ISISY HY-7 } } fi182
定 价 555, 1) 元(全11册)
-
-
-
版权所有翻印必究
