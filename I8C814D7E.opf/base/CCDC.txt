༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W3CN3417
n/a
ImageGroup:
ISBN:
13CN4499
n/a
Title:
རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
red mda' ba gzhon nu blo gros kyi gsung 'bum/
གཞོན་ནུ་བློ་གྲོས།
Author:
|gzhon nu blo gros/
n/a
n/a;n/a
Descriptor:
Original Publication:
Place:
Publisher:
Iha sal
bod ljongs bod yig dpe rnying dpe skrun khang |
2015
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138. Comments: 11/2016



གངས་ཅན་རིག་བཅུད་
༦༨
ཚུན་བོད་ཡིག་
STMP8
༄༅། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ་
བཞུགས་སོ། །
པོད་བཞི་པ།
སི་ཁྲོན་བོད་ཡིག་དཔེ་རྙིང་བསྡུ་སྒྲིག་ཁང་གིས་བསྒྲིགས།
བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང༌།



རོ༄༅། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
བསྡུ་སྒྲིག་མི་སྣའི་མཚན་ཐོ།
བཀའ་འདྲི་ཞུ་ཡུལ།
གཙོ་སྒྲིག་པ། །
ཕྱི་ཤོག་ལག་རྩལ་པ། །
སྒྲིག་སྦྱོར་པ།
ཞུ་དག་པ།
ལས་ཞུགས་མི་སྣ།
གཟན་དཀར་རིན་པོ་ཆེ། ཐུབ་བསྟན་སྨོན་ལམ།
ཁྲོ་ཐར་འཇམ་བློ།
པད་རྡོ།
ཟླ་བ་ལྷ་མོ། བྱམས་པ་བསྟན་འཛིན།
གཡང་ཤོད་ནོར་བུ། བྱམས་པ་བསྟན་འཛིན། འཇམ་དབྱངས་ཤེས་རབ། ཤེས་རབ་དྲི་མེད།
བྱམས་པ་བསྟན་འཛིན། རྡོ་རྗེ། ཟླ་བ་ལྷ་མོ། འབྲུག་རྒྱལ། དམ་ཆོས། རྟ་འགྲིན་ལྷ་མོ།
ཚེ་རིང་དབང་རྒྱལ། གཡང་ཤོད་ནོར་བུ། ཤེས་རབ་དྲི་མེད།



.
".
WE
:
7:
.
.
2
.
:
:
--------
..
-
-----
-----..
-
---
-
---
..
i
..
.
m
.
:-"';.
:
.
."
.
..
.
.
1.
.
.
i
...
15
..
:
I.
.
.
..
.
PER
.
:
46



ter
::
s
:-
:
Ah
"
ਹੋਇਆ
:
:
ਲ
::
:
:::
:
41
:
n
ਇਹੋ
4.
ਦੇ
#
*
ਦੇ
#s:
ਆ
ਨੇ
*
*
ਰੇਨ ਦੀ
%%
ਸ
।
ਉਸ ਨੂੰ
ge:



རེད་མདའ་བ་གཞོན་ནུ་བློ་གྲོས།



དཀར་ཆག
，，，，་
བ , དབ..，
.………………..………
...………………………………..
...............
........
...... jo]
•。
、， 1༢{
བཤེས་པའི་སྤྲིངས་ཡིག
མཉན་པར་གདམས་པ།
གདམས་པ་དངོས། …………………………...
སྤྱིར་དགེ་བ་བསྒྲུབ་པར་གདམས་པ།…
འཁོར་བའི་ཉེས་པས་སྐྱོ་བར་གདམས་པ།
མྱང་འདས་ཕན་ཡོན་བསམས་ནས་ལམ་ལ་འཇུག་པ། ….
རྣམ་པར་ཐག་པའི་མདོའི་རྩ་བ།
རྣམ་པར་ཐག་པའི་མདོའི་འགྲེལ་པ།
བདེན་གཉིས་ནད་ཀྱི་ཟླ་ཟེར། ....
བཞི་བརྒྱ་པའི་རྣམ་བཤད།….…….…………………..
ལེའུ་དང་པོའི་རྣམ་བཤད།…........
ལེའུ་གཉིས་པའི་རྣམ་བཤད།…...…....…..
ལེའུ་གསུམ་པའི་རྣམ་བཤད།…..…...…..
ལེའུ་བཞི་པའི་རྣམ་བཤད།
ལེའུ་ལྔ་པའི་རྣམ་བཤད། …........
..……………
.-• • J}fe༥
.…………………j{:།
.…….....….….…..་
....…………………………..
་………...
༢།༤



དཀར་ཆག
་་་་་་་་་་་་་་་་་་་་་་
.
.
.
༢༩e
..…...༣ ༡/༡
..………………………….
ལེའུ་དྲུག་པའི་རྣམ་བཤད།.………………………………………………….
ལེའུ་བདུན་པའི་རྣམ་བཤད།
ལེའུ་བརྒྱད་པའི་རྣམ་བཤད།
ལེའུ་དག་པའི་རྣམ་བཤད། ...
ལེའུ་བཅུ་པའི་རྣམ་བཤད།…..……..….…………………………..
ལེའུ་བཅུ་གཅིག་པའི་རྣམ་བཤད།….…………….
ལེའུ་བཅུ་གཉིས་པའི་རྣམ་བཤད། ..
ལེའུ་བཅུ་གསུམ་པའི་རྣམ་བཤད།
ལེའུ་བཅུ་བཞི་པའི་རྣམ་བཤད།
ལེའུ་བཅོ་ལྔ་པའི་རྣམ་བཤད།
ལེའུ་བཅུ་དྲུག་པའི་རྣམ་བཤད། ...
…………….…..…………….
………………………………….…… ༣༦༠
….….…...，，，，
..
...༤ ] ༢



༄༅། །བཤེས་པའི་སྤྲིངས་ཡིག་གི་འགྲེལ་པ་
དོན་གསལ་བཞུགས་སོ། །
ཕྱོགས་བཅུའི་རྒྱལ་བ་སྲས་དང་སློབ་མར་བཅས་པ་ཐམས་ཅད་ལ་ཕྱག་
འཚལ་ལོ། །རྣམ་དག་ཕྲིན་ལས་འོད་དཀར་སྟོང་ལྡན་ཐུབ་དབང་རི་བོང་འཛིན་པ་
ཡིས། །ཉོན་མོངས་གདུགས་ཀྱིས་རབ་ཏུ་གདུངས་པའི་སྐྱེ་རྒུའི་ཚ་གདུང་འཇིལ་བ་ནི། །
ཤིན་ཏུ་བསིལ་བའི་འོད་ཟེར་སྟོང་འགྱེད་སྟོན་ཟླའི་དཀྱིལ་འཁོར་རྒྱས་པའམ། །ཧ་
རི་ཙནྡན་དྲི་བསུང་གིས་བསྒོས་མ་ལ་ཡ་ཀླུང་དག་དང་མཚུངས། །གང་གིས་ཆགས་
བྲལ་ཡོན་ཏན་བསིལ་ཟེར་ཆ་ཡི་ཆ་ཙམ་འཕྲོས་པས་ཀྱང་། །ཨུཏྤལ་མིག་གི་བུང་བ་
ཟུང་ལྡན་རྣམ་དཀར་སོ་ཡི་ཟེའུ་འབྲུ་ཅན། །དྲེགས་བཅས་བདུད་ཀྱིས་ཕོ་ཉར་མངགས་
པའི་མཐོ་རིས་བུ་མོའི་བཞིན་རས་ཀྱི། །པདྨོའི་ནགས་ཚལ་མོད་ལ་ཟུམ་བྱེད་ཐུབ་
དབང་སྨྲ་བའི་ཟླ་བར་འདུད། །མཐར་ལྟའི་རི་བོ་ལྷུན་སྟུག་ལ་གནས་གཞན་སྡེ་འདབ་
བཟང་སྟོང་དག་གིས། །གང་གི་ལྟ་ཟེར་འབར་བའི་གཟི་བརྗིད་ཅུང་ཟད་འགོད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གའར་རུ་བློ་གྲོས་ཤག ས་ཀྱི་གསུང་འབུམ་པོད་བཞི་པ། །
པར་མ་ནུས་ཤིང་། །མཐའ་བྲལ་སྟོང་ཉིད་གདེངས་ཀའི་ནོར་བུས་ས་གསུམ་མུན་
པ་སེལ་མཛད་པ། །ཀླུ་སྒྲུབ་ཀླུ་ཡི་དབང་པོ་དེ་ནི་སྐྱེ་རྒུའི་གཙུག་ན་རྒྱལ་གྱུར་ཅིག །
དེ་ཡི་གསུང་རབ་ལེགས་བཤད་རིན་ཆེན་གཏེར། །ཡིད་བཅུགས་བཤེས་ལ་འདོམས་
བྱེད་སྙན་ཚིག་འདི། །བློ་བཟང་བཤེས་གཉེན་འགའ་ཡིས་བསྐུལ་བའི་ངོར། །ཇི་
ལྟར་ནུས་བཞིན་བདག་གིས་རྣམ་པར་དབྱེ། །ཇི་སྐད་དུ། འཕགས་པ་ལང་ཀར་
གཤེགས་པ་ལས། ང་ནི་མྱ་ངན་འདས་འོག་ཏུ། །ཚུལ་རྣམས་འཛིན་པར་འགྱུར་བ་
དེ༑ ༑བློ་གྲོས་ཆེན་པོ་ཁྱོད་ཤེས་གྱིས། །ལྷོ་ཕྱོགས་བེ་དའི་ཡུལ་དུ་ནི། །དགེ་སློང་
དཔལ་ལྡན་ཆེར་གྲགས་པ། །དེ་མིང་ཀླུ་ཞེས་བོད་པ་སྟེ། །ཡོད་དང་མེད་པའི་
ཕྱོགས་འཇིག་བྱེད། །ང་ཡི་བསྟན་པ་འཇིག་རྟེན་ན། །བླ་མེད་ཐེག་པ་གཙོར་བསྟན་
ནས། །རབ་ཏུ་དགའ་བའི་ས་བསྒྲུབས་ནས། །བདེ་བ་ཅན་དུ་དེ་འགྲོའོ། །ཞེས་
སོགས་མདོ་སྡེ་དུ་མ་ལས་ལུང་བསྟན་པའི་བདག་ཉིད་ཆེན་པོ་འཕགས་པ་ཀླུ་སྒྲུབ་
ཀྱིས། མཛའ་བོ་རྒྱལ་པོ་བདེ་སྤྱོད་བཟང་པོ་ལ་བརྫངས་པ། མངོན་པར་མཐོ་བ་
དང༌། ངེས་པར་ལེགས་པའི་ཐབས་ཕྱིན་ཅི་མ་ལོག་པ་སྟོན་པར་བྱེད་པ་བཤེས་པའི་
སྤྲིངས་ཡིག་ནི། བསྡུས་པའི་དོན་གཉིས་ཀྱིས་ཤེས་པར་བྱ་སྟེ། འདི་ལྟར་མཉན་
པར་གདམས་པ་དང་། གདམས་པ་དངོས་སོ། །
དང་པོ་ནི། ཡོན་ཏན་རང་བཞིན་དགེ་འོས་བདག་གིས་ནི། །བདེ་བར་
གཤེགས་པའི་གསུང་བསྙད་ལས་བྱུང་བའི། །བསོད་ནམས་འདུན་སླད་འཕགས་
པའི་དབྱངས་འདི་དག །ཅུང་ཟད་ཅིག་བསྡེབས་ཁྱོད་ཀྱིས་གསན་པའི་རིགས། །
སྡེ་



་
བཤེས་པའི་སྤྲིངས་ཡིག
ཞེས་གསུངས་ཏེ། ཡོན་ཏན་རང་བཞིན་དགེ་འོས་ཞེས་པ་ནི། གདམས་པ་ལ་རྣ་བ་
གཏོད་དུ་གཞུག་པའི་ཕྱིར་རྒྱལ་པོ་ལ་བོད་པའོ། །དེ་ལ་བརྟེན་ཅིང་གོམས་པར་བྱས་
པས་ན་ཡོན་ཏན་ཏེ། དགེ་བ་ཡིན་ལ། དེ་ཡི་རང་བཞིན་ནི་རྒྱུ་སྟེ། སྔོན་བསགས་
པའི་དགེ་བའི་རྩ་བའི་རྒྱུ་ལས་བྱུང་བ་ནི། ད་ལྟ་དམ་པའི་ཆོས་ཉན་པའི་སྣོད་དུ་གྱུར་
པའི་ཕྱིར་དགེ་འོས་ཞེས་བྱའོ། །དེས་ན་སྔོན་དགེ་བའི་རྩ་བ་བསགས་པས་དམ་པའི་
ཆོས་ཀྱི་སྣོད་དུ་གྱུར་པའི་རྒྱལ་པོ་ཁྱོད་ཀྱིས་གསན་པའི་རིགས་སོ་ཞེས་སྦྲེལ་ལོ། །
གང་ཞེ་ན། འཕགས་པའི་དབྱངས་ཞེས་པའི་མིང་ཅན་གྱི་སྡེབ་སྦྱོར་གྱིས་བཅིངས་
པའི་ཚིགས་སུ་བཅད་པ་འདི་དག་གོ །ཚད་ཇི་ཙམ་ཞིག་ཅེ་ན། རྒྱལ་པོ་ནི་བྱ་བ་
མང་བས་གཞུང་མང་པོ་འཛིན་པར་མི་ནུས་པས། དེའི་ཕྱིར་ཚིག་མངས་པའི་ཉེས་
པ་སྤངས་ཏེ་ཅུང་ཟད་ཅིག་བསྡེབས་ཞེས་སོ། །སུ་ཞིག་གིས་ཤེ་ན། དགེ་སློང་ཀླུ་
སྒྲུབ་བདག་གིས་སོ། །དགོས་པ་ཅིའི་ཕྱིར་བསྡེབས་ཤེ་ན། བདེ་བར་གཤེགས་
པའི་གསུང་རབ་ལས་བསྙད་ཅིང་བསྟན་པ་ལས་བྱུང་བའི་མངོན་པར་མཐོ་བ་དང་།
ངེས་པར་ལེགས་པའི་ཐབས་སུ་གྱུར་པའི་བསོད་ནམས་ལ། ས་བདག་ཁྱོད་དང་
སེམས་ཅན་གཞན་དག་ཀྱང་འདུན་པར་བྱ་བའི་སླད་དུའོ། །མངོན་མཐོ་དང་ངེས་
ལེགས་ཀྱི་ཐབས་ཕྱིན་ཅི་མ་ལོག་པ་ནི། སངས་རྒྱས་ཀྱི་བསྟན་པ་ལས་གཞན་ལ་
མེད་དོ། །ཕྱི་རོལ་པ་དག་ནི་ཕྱུགས་ཀྱི་མཆོད་སྦྱིན་དང་། སྒྲ་འབལ་བ་སོགས་ཀྱི་
དཀའ་ཐུབ་དང་། བདག་སྒོམ་པའི་རྣལ་འབྱོར་སོགས་ཀྱིས་མཐོ་རིས་དང་ཐར་པ་
ཐོབ་པར་འདོད་པའི་ཕྱིར་རོ། །དེ་བས་ན་བདེ་བར་གཤེགས་པའི་གསུང་བསྙད་



གངས་ཅན་རིག་བཅུད་ལས། རྗེ་བཙུན རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པ་ལས་བྱུང་བའི་བསོད་ནམས་འདུན་སླད་ཅེས་སྨོས་ཏེ། གཞན་གྱི་གཞུང་ལུགས་
ལས་ བསོད་ནམས་ སུ་ བསྟན་ པ་ དག་ལ་ འདུན་ པས་ ནི་སྐྱེས་ བུའི་ མངོན་ པར་
འདོད་པའི་དོན་མི་འགྲུབ་བོ་སྙམ་དུ་དགོངས་སོ། །གལ་ཏེ་ཁྱོད་ཀྱི་སྙན་ངག་འདི་
ལ་སྡེབ་སྦྱོར་མཛེས་པ་མེད་པའི་ཕྱིར་མི་ཉན་ནོ་སྙམ་ན། ཚིག་ངན་ཡང་དོན་བཟང་
བའི་ཕྱིར། ཁྱད་དུ་བསད་པ་མི་རིགས་སོ་ཞེས་དཔེ་དང་བཅས་ཏེ་སྟོན་པ་ནི། ཇི་
ལྟར་བདེ་གཤེགས་སྐུ་གཟུགས་ཤིང་ལས་ཀྱང་། །བགྱིས་པ་ཅི་འདྲའང་རུང་སྟེ་མཁས་
པས་མཆོད། །དེ་བཞིན་བདག་གི་སྙན་ངག་འདི་ངན་ཡང་། །དམ་ཆོས་བརྗོད་ལ་
བརྟེན་སླད་སྨད་མི་བགྱི། །ཞེས་གསུངས་ཏེ། ཇི་ལྟར་བདེ་བར་གཤེགས་པའི་སྐུ་
གཟུགས་ཤིང་དང༌། ཞེས་པས་བསྡུས་པ་རྡོ་བ་དང་འཇིམ་པ་སོགས་ལས་བགྱིས་
པ་མཛེས་པའམ། མི་ར་ཛེས་པ་ཅི་འདྲ་ཡང་རུང་སྟེ། རྒྱུ་བཟང་ངན་དང་དབྱིབས་
མཛེས་མི་མཛེས་སོགས་ཀྱི་ཁྱད་པར་ལ་མི་ལྟ་བར། གཞི་ངོ་བོའི་ཁྱད་པར་ལ་བརྟེན་
ནས་མཁས་པ་རྣམས་ཀྱིས་མཆོད་པར་བྱ་བ་དེ་བཞིན་དུ། བདག་གི་སྙན་ངག་འདི་
ཡང་བརྗོད་བྱེད་མཛེས་པ་མ་ཡིན་པས་ངན་ཡང་། བརྗོད་བྱ་མངོན་པར་མཐོ་བ་
དང། ངེས་པར་ལེགས་པའི་ཐབས་སུ་གྱུར་པའི་དམ་པའི་ཆོས་བརྗོད་པ་ལ་བརྟེན་
པའི་སླད་དུ། ཚིག་འབྲུ་ལ་མི་རྟོན་དོན་ལ་རྟོན་པའི་མཁས་པ་རྣམས་ཀྱིས་བསྔགས་
པར་འོས་པའི་ཕྱིར་སྨད་པར་མི་བགྱི་ཞིང་། མཉན་པར་འོས་པ་ཡང་ཡིན་ནོ། །
གལ་ཏེ་ཚིག་མཛེས་པ་མེད་ན། འདིའི་དོན་གང་ཡིན་པ་ཁོ་བོས་སྔར་བདེ་བར་གཤེགས་
པའི་གསུང་རབ་དུ་མ་ཐོས་པས་ཁོང་དུ་ཆུད་ཟིན་པའི་ཕྱིར་ཡང་འདི་མཉན་པ་ལ་



བཤེས་པཀཾ་སྤྲིངས་ཡིག
དགོས་པ་མེད་དོ་སྙམ་ན། མ་རྟོགས་པ་རྟོགས་པར་བྱར་མེད་ཀྱང་། རྟོགས་ཟིན་
གསལ་འདེབས་པའི་ཕྱིར་མཉན་པར་རིགས་སོ་ཞེས་དཔེ་དང་བཅས་ཏེ་སྟོན་པ་ནི།
ཐུབ་པ་ཆེན་པོའི་བཀའ་ནི་སྙན་རྒུ་ཞིག ཁྱོད་ཀྱིས་ཐུགས་སུ་ལྟ་ཡང་ཆུད་མོད་ཀྱི། །
རྡོ་ཐལ་ལས་བགྱིས་དགུང་ཟླའི་འོད་ཀྱིས་ནི། །ཆེས་དཀར་ཉིད་དུ་ཅི་སྟེ་མི་བགྱིད་
ལགས། །ཞེས་གསུངས་ཏེ། སྒོ་གསུམ་མི་དགེ་བ་ལས་བསྲུངས་པས་ན་ཐུབ་པ།
ཉོན་མོངས་པ་དང་སྐྱེ་བའི་བག་ཆགས་མ་ལུས་པ་སྤངས་པས་ན་ཆེན་པོ། སངས་
རྒྱས་བཅོམ་ལྡན་འདས་ཀྱི་བཀའ་ནི་ལེགས་པར་གསུངས་པའི་ཕྱིར་སྙན་པ་ཡིན་ལ།
དེ་ལྟ་བུ་སྙན་རྒུ་ཞིག་སྟེ་ཐམས་ཅད་རྒྱལ་པོ་ཁྱོད་ཀྱིས་ཐོས་པ་དང་བསམ་པ་དང་
བསྒོམ་པའི་སྒོ་ནས་ཐུགས་སུ་ལྟ་ཡང་ཆུད་མོད། འོན་ཀྱང་འདི་མཉན་པས་ཀྱང་དེ་
དག་ཆེས་གསལ་བའི་རྐྱེན་དུ་འགྱུར་བའི་ཕྱིར་མཉན་པའི་རིགས་ཏེ། དཔེར་ན་རྡོ་
ཐལ་ལས་བགྱིས་པའི་གཞལ་མེད་ཁང་རང་བཞིན་གྱིས་དཀར་བ་ཡིན་ཡང་། དགུང་
ཟླའི་འོད་ཀྱིས་འཕོག་པ་ན་ཆེས་ཤིན་ཏུ་དཀར་བར་ཅི་སྟེ་མི་བགྱིད་ལགས་ཏེ་
བགྱིད་པ་དེ་བཞིན་ནོ། །
གཉིས་པ་གདམ་པ་དངོས་ལ་གསུམ་སྟེ། སྤྱིར་དགེ་བ་སྒྲུབ་པར་གདམས་
པ་དང་། འཁོར་བའི་ཉེས་པས་སྐྱོ་བར་བྱ་བ་དང་། མྱ་ངན་ལས་འདས་པའི་ཕན་
ཡོན་བསམས་ནས་ལམ་སྒྲུབ་པར་གདམས་པའོ། །དང་པོ་ལ་གསུམ་གྱི། དང་པོ་
ཁྱིམ་པ་དང་རབ་ཏུ་བྱུང་བའི་ཕྱོགས་གཉིས་ཀ་ལ་གདམས་པ་ལ་ཡང་གསུམ་གྱི།
དང་པོ་རྗེས་དྲན་དྲུག་གི་དད་པ་ལ་གནས་པར་བྱ་བ་ནི། དགེ་ལེགས་ཀུན་གྱི་རྩ་
c



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བ་ནི་སངས་རྒྱས་ལ་སོགས་པ་ལ་དམིགས་པའི་དད་པ་ཡིན་ལ། དེ་མངོན་པར་སྤེལ་
བའི་ཕྱིར་རྗེས་སུ་དྲན་པ་དྲུག་རྟག་ཏུ་ཡིད་ལ་བྱའོ་ཞེས་སྟོན་པ་ནི། རྒྱལ་བས་སངས་
རྒྱས་ཆོས་དང་དགེ་འདུན་དང་། །གཏོང་དང་ཚུལ་ཁྲིམས་ལྷ་རྗེས་དྲན་པ་དྲུག །
རབ་ཏུ་བཀའ་བསྩལ་དེ་དག་སོ་སོ་ཡི། །ཡོན་ཏན་ཚོགས་ཀྱི་རྗེས་སུ་དྲན་པར་བགྱི། །
ཞེས་གསུངས་ཏེ། སྡིག་པའི་ཆོས་མ་ལུས་པ་ཕམ་པར་མཛད་པས་ནི་རྒྱལ་བ་སྟེ།
སངས་རྒྱས་བཅོམ་ལྡན་འདས་ཀྱིས་སངས་རྒྱས་རྗེས་སུ་དྲན་པ་ལ་སོགས་པ།
རྗེས་སུ་དྲན་པ་དྲུག་བཀའ་བསྩལ་པ་དེ་དག་ཉིན་རེ་བཞིན་དུ་རྟག་ཏུ་རྗེས་སུ་དྲན་
པར་བགྱིའོ། །ཞེས་སྦྲེལ་ལོ། །ཇི་ལྟར་ཞེ་ན། སངས་རྒྱས་ལ་སོགས་པ་དེ་དག་སོ་
སོའི་ཡོན་ཏན་གྱི་ཚོགས་མདོ་ལས་ཇི་སྐད་བཤད་པ་རྣམས་ཀྱི་རྗེས་སུ་དྲན་པར་བྱ་
ཞིང་ཡིད་ལ་བྱའོ་ཞེས་པའི་ཐ་ཚིག་གོ །
དེ་ལ་སངས་རྒྱས་ཀྱི་ཡོན་ཏན་ནི། འདི་ལྟར་སངས་རྒྱས་བཅོམ་ལྡན་འདས་
དེ་ནི་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས།
རིག་པ་དང༌། ཞབས་སུ་ལྡན་པ། བདེ་བར་གཤེགས་པ། འཇིག་རྟེན་མཁྱེན་པ།
སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ། ལྷ་དང་མི་རྣམས་ཀྱི་སྟོན་པ།
སངས་རྒྱས་བཅོམ་ལྡན་འདས་སོ། །ཞེས་བྱ་བ་སྟེ། བདུད་བཞི་བཅོམ་པ་དང་།
སྐལ་པ་མཆོག་དང་ལྡན་པས་ན་བཅོམ་ལྡན་འདས་སོ། །དེ་བཞིན་ཉིད་རྟོགས་
པས་སམ། ཇི་སྐད་གསུངས་པ་དེ་ཁོ་ན་ལྟར་ཡིན་གྱི། གཞན་དུ་མི་འགྱུར་བས་ན་
དེ་བཞིན་གཤེགས་པའོ། །ཉོན་མོངས་པའི་དགྲ་བཅོམ་པས་སམ། རྙེད་པ་དང་



བཤེས་པའི་སྤྲིངས་ཡིག
བཀུར་སྟིས་མཆོད་པར་འོས་པས་ན་དགྲ་བཅོམ་པའོ། །ཆོས་རྣམས་ཡང་དག་པར་
ཕྱིན་ཅི་མ་ལོག་པར་ཀུན་ནས་རྒྱས་པས་ན་ཡང་དག་པར་རྫོགས་པའི་སངས་རྒྱས་
སོ༑ ༑ཤེས་རབ་དང་ལྡན་པས་ན་རིག་པ་དང༌། དེའི་རྟེན་ཚུལ་ཁྲིམས་དང་ཏིང་ངེ་
འཛིན་དང་ལྡན་པས་ན་ཞབས་སུ་ལྡན་པའོ། །མཛེས་པའི་གནས་སུ་གཤེགས་པའི་
ཕྱིར་རམ། ཕྱིར་མི་ལྡོག་པའི་ཕྱིར་ན་བདེ་བར་གཤེགས་པའོ། །རྟེན་ཅིང་འབྲེལ་
འབྱུང་ཡན་ལག་བཅུ་གཉིས་ཀྱི་རྣམ་པར་བཞག་པ་དང་། ས་དང་རི་ལ་སོགས་པའི་
འབྱུང་བ་དང༌། གནས་དང་ཚད་ལ་སོགས་པ་ཤེས་པས། སེམས་ཅན་གྱི་འཇིག་
རྟེན་དང་། སྣོད་ཀྱི་འཇིག་རྟེན་ལ་སོགས་པ་ཇི་ལྟ་བ་བཞིན་དུ་མཁྱེན་པའི་ཕྱིར་འ
ཇིག་རྟེན་མཁྱེན་པའོ། །ཇི་ལྟར་ཤིང་རྟའི་ཁ་ལོ་བས་ཤིང་རྟ་འདྲེན་པ་ལ་སྦྱར་བར་
འོས་པའི་ཕྱུགས་སྔར་མ་སྦྱར་བ་རྣམས་སྦྱོར་བར་བྱེད། སྦྱར་བ་ན་འགའ་ཞིག་
ལོག་འདྲེན་བྱེད་པ་རྣམས་ཚར་གཅོད་པར་བྱེད། སྦྱར་ཟིན་པའི་འོག་ཏུ་འཁྱོག་པོར་
འགྲོ་བ་རྣམས་ལམ་དྲང་པོ་ལ་རྣལ་དུ་འཇུག་པར་བྱེད། དལ་བུས་འགྲོ་བ་རྣམས་
ལྕག་གིས་སྐུལ་བར་བྱེད། ཤིང་རྟ་ལ་སྦྱར་མི་ཉན་པའི་ཕྱུགས་དམུ་རྒོད་རྣམས་རེ་
ཞིག་བཏང་སྙོམས་སུ་འཇོག་པ་ལྟར། བཅོམ་ལྡན་འདས་ཀྱིས་ཀྱང་། འཕགས་
པའི་ལམ་གྱི་ཤིང་རྟ་ལ་སྦྱར་བར་འོས་པའི་གདུལ་བྱ་རྣམས་དེ་ལ་སྦྱོར་བར་བྱེད། །
སྔར་བ་ན་འགའ་ཞིག་བསྟན་པ་དང་མི་མཐུན་པར་སྤྱོད་པ་རྣམས་ཚར་གཅོད་པར་
བྱེད། ལམ་ལོག་པ་ལ་འགྲོ་བ་རྣམས་རྣལ་མ་ལ་འཇུག་པར་བྱེད། ལེ་ལོ་ཅན་
རྣམས་བརྩོན་འགྲུས་ཀྱི་ལྕག་གིས་སྐུལ་བར་བྱེད། ལམ་ལ་སྦྱར་དུ་མི་རུང་བའི་



)
གངས་ཅན་རིག་བཅུད་ལས། རྗེ་བཙུན་རེད་རེ་ངའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་བཞི་པ།
དམུ་རྒོད་ཅན་རྣམས་རེ་ཞིག་བཏང་སྙོམས་སུ་འཇོག་པར་མཛད་དེ། དེའི་ཕྱིར་སྐྱེས་བུ་
འདུལ་བའི་ཁ་ལོ་སྒྱུར་བ་བླ་ན་མེད་པ་ཞེས་བྱའོ། །དེ་སྐད་དུ་ཡང་བསྟོད་པ་བརྒྱ་
ལྔ་བཅུ་པ་ལས། ཁྱོད་ནི་དངན་འཐེན་བགྱིད་ལ་སྐལ། །ཆོམ་རྐུན་བགྱིད་པ་ཚར་
ཡང་གཅོད། །གྱ་གྱུ་ཅན་རྣམས་རྣལ་དུ་འགོད། །དལ་བུས་བགྱིད་ལ་གཞན་སྐུལ་
འདེབས། །དུལ་བ་རྣམས་ནི་ལམ་ལ་སྦྱོར། །དམུ་རྒོད་རྣམས་ལ་བཏང་སྙོམས་
མཛད། །དེ་སླད་སྐྱེས་བུ་འདུལ་བ་ཡི། ཁ་ལོ་སྒྱུར་བ་བླ་མེད་ཁྱོད། །ཅེས་གསུངས་
པ་ལྟར་རོ། །ལྷ་དང་མི་རྣམས་ནི་ཐར་པའི་ལམ་གྱི་སྣོད་དུ་རུང་བས་གདུལ་བྱའི་
གཙོ་བོ་ཡིན་ལ་དེ་དག་ལ་བསམ་པ་ཇི་ལྟ་བ་བཞིན་དུ་ཆོས་སྟོན་པའི་ཕྱིར་ལྷ་དང་
མི་རྣམས་ཀྱི་སྟོན་པའོ། །ཡོན་ཏན་དེ་རྣམས་དང་ལྡན་པ་ནི་སངས་རྒྱས་བཅོམ་ལྡན་
འདས་ཡིན་ནོ་ཞེས་བསྟན་པའི་ཕྱིར། མིང་འདི་གཉིས་ཀྱང་སྨོས་ཏེ། དེ་ལ་མི་ཤེས་
པའི་གཉིད་སངས་པའི་ཕྱིར་དང་། ཤེས་བྱ་ལ་བློ་རྒྱས་པའི་ཕྱིར་སངས་རྒྱས་སོ། །
ཆོས་ཀྱི་ཡོན་ཏན་ནི་འདི་ལྟ་སྟེ། བཅོམ་ལྡན་འདས་ཀྱི་ཆོས་ནི་ལེགས་པར་གསུངས་
པ༑ ཡང་དག་པར་མཐོང་བ། ནད་མེད་པ། དུས་ཆད་པ་མེད་པ། ཉེ་བར་གཏོད་པ།
འདི་མཐོང་བ་ལ་དོན་ཡོད་པ། མཁས་པ་རྣམས་ཀྱིས་སོ་སོ་རང་གིས་རིག་པར་བྱ་
བ་ཞེས་བྱ་བ་སྟེ། འདིས་ནི་མདོར་བསྡུས་ན་བསྟན་པའི་ཆོས་དང་། རྟོགས་པའི་
ཆོས་གཉིས་བསྟན་ཏེ། དེ་ལ་ལེགས་པར་གསུངས་པ་ཞེས་པ་ནི། བསྟན་པའི་ཆོས་ཏེ།
དེ་ནི་ཐོག་མ་དང་། བར་དང༌། ཐ་མར་དགེ་བའི་ཕྱིར་ཏེ། གོ་རིམ་བཞིན་དུ་ཐོས་
པ་དང་། བསམ་པ་དང་བསྒོམ་པའི་ཤེས་རབ་བསྐྱེད་པའི་ཕྱིར་རོ། །ལྷག་མས་ནི་



བཤེས་པའི་སྤྲིངས་ཡིག
རྟོགས་པའི་ཆོས་བསྟན་ཏེ། དེ་ལ་ཡང་ཚིག་དང་པོ་ལྔས་ནི་ལམ་གྱི་བདེན་པ་བསྟན་ཏེ།
དེ་ཡང་ཁྱད་གཞི་དང་། ཁྱད་ཆོས་གཉིས་ལས། དང་པོ་ནི་ཉེ་བར་གཏོད་པ་ཞེས་ཏེ།
སྒྲུབ་པ་པོ་ལ་འབྲས་བུ་མྱ་ངན་ལས་འདས་པ་ཉེ་བར་གཏོད་པར་བྱེད་པའི་ཕྱིར་
ལམ་ཞེས་བྱའོ། །
གཉིས་པ་དེའི་ཁྱད་པར་ནི་གསུམ་སྟེ། རང་བཞིན་གྱིས་རྣམ་པར་དག་པ་
དང་། ཤེས་བྱའི་གནས་ལུགས་གསལ་བ་དང༌། མི་མཐུན་པའི་ཕྱོགས་འཇོམས་
པའོ། །དང་པོ་ནི། འདི་མཐོང་བ་དོན་ཡོད་པ་ཞེས་པ་སྟེ། མར་མེ་ལྟར་རང་བཞིན་
གྱིས་འོད་གསལ་བའི་ཕྱིར་རོ། །གཉིས་པ་ནི། ཡང་དག་པ་མཐོང་བ་ཞེས་པ་སྟེ།
གནས་ལུགས་ཀྱི་དེ་ཁོ་ན་ཉིད་ཕྱིན་ཅི་མ་ལོག་པར་མཐོང་བའི་ཕྱིར་རོ། །གསུམ་
པ་ནི། ནད་མེད་པ་ཞེས་པ་སྟེ། ཉོན་མོངས་པའི་བག་ལ་ཉལ་མ་ལུས་པ་སྤངས་
པའི་ཕྱིར་རོ། །དེ་ཡང་དུས་རེ་ཞིག་མ་ཡིན་གྱི། གཏན་ནས་སྤངས་པས་ན་དུས་
ཆད་པ་མེད་པ་ཞེས་སོ། །མཁས་པ་རྣམས་ཀྱིས་སོ་སོ་རང་གིས་རིག་པར་བྱ་བ་
ཞེས་པས་ནི། འགོག་པའི་བདེན་པ་བསྟན་ཏེ། དེ་ནི་མུ་བཞིར་རྟོག་གི་བརྟག་པར་
མི་ནུས་ཤིང༌། སྒྲ་དང་ངེས་ཚིག་སོགས་ཀྱིས་བརྗོད་དུ་མེད་པས། རྣལ་འབྱོར་པས་
སོ་སོ་རང་རིག་པའི་ཡེ་ཤེས་ཀྱི་སྤྱོད་ཡུལ་ཡིན་པའི་ཕྱིར་རོ། །དེ་ལྟར་ན། རྒྱུད་བླ་
མ་ལས། གང་ཞིག་ཡོད་མིན་མེད་མིན་ཡོད་མེད་མ་ཡིན་ཡོད་མེད་ལས་གཞན་
དུའང་། །བརྟག་པར་མི་ནུས་ངེས་ཚིག་དང་བྲལ་སོ་སོ་རང་གིས་རིག་ཞི་བ། །དྲི་
མེད་ཡེ་ཤེས་འོད་ཟེར་སྣང་ལྡན་དམིགས་པ་ཀུན་ལ་ཆགས་པ་དང༌། །སྡང་དང་རབ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
རིབ་རྣམ་པར་འཇོམས་མཛད་དམ་ཆོས་ཉི་མ་དེ་ལ་འདུད། །ཅེས་གསུངས་པ་དང
་མཐུན་པར་ཆོས་ཀྱི་མཚན་ཉིད་བཤད་པ་ཡིན་ནོ། །དགེ་འདུན་གྱི་ཡོན་ཏན་ནི།
བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ནི། ལེགས་པར་ཞུགས་པ། དྲང་
པོར་ཞུགས་པ། རིགས་པར་ཞུགས་པ། མཐུན་པར་ཞུགས་པ་སྟེ། ཞེས་སྒྲུབ་པའི་
ཡོན་ཏན་བསྟན་ཏེ། ལྷག་པའི་ཚུལ་ཁྲིམས་དང་། སེམས་དང༌། ཤེས་རབ་གསུམ་
ལ་ཚུལ་བཞིན་དུ་གནས་པའི་ཕྱིར། གོ་རིམ་བཞིན་དུ་ལེགས་པར་ཞུགས་པ་ལ་
སོགས་པ་ཡིན་ལ། ཐམས་ཅད་ཀྱང་ལོངས་སྤྱོད་དང༌། ཚུལ་ཁྲིམས་དང་། ལྟ་བ་
དང༌། ཆོ་ག་མཐུན་པར་སྤྱོད་པའི་ཕྱིར་མཐུན་པར་ཞུགས་པ་ཞེས་བྱ། མཆོད་པར་
འོས་པའི་ཡོན་ཏན་ནི། བཅོམ་ལྡན་འདས་ཀྱི་ཉན་ཐོས་ཀྱི་དགེ་འདུན་ནི། ཀུན་ཏུ་
སྦྱིན་པའི་འོས་སུ་གྱུར་པ། རབ་ཏུ་སྦྱིན་པའི་འོས་སུ་གྱུར་པ། བསྐོར་བ་བྱ་བའི་
འོས་སུ་གྱུར་པ། ཐལ་མོ་སྦྱར་བའི་འོས་སུ་གྱུར་པ། འཇིག་རྟེན་གྱི་བསོད་ནམས་
ཀྱི་ཞིང་། བླ་ན་མེད་པ་ཞེས་པ་སྟེ། བསླབ་པ་གསུམ་གྱི་ཡོན་ཏན་དང་ལྡན་པའི་
ཕྱིར། གོ་རིམ་བཞིན་དུ་ཚིག་གཉིས་དང་། གཉིས་དང༌། གཅིག་གི་དོན་ཤེས་པར་
བྱའོ། །གཏོང་བའི་ཡོན་ཏན་ནི། ཀྱེ་མ་བདག་སྐྱེ་རྒུ་སེར་སྣའི་དྲི་མ་ཀུན་ནས་ལངས་པ་
རྣམས་ཀྱི་ནང་ན། སེར་སྣའི་དྲི་མ་དང་བྲལ་བའི་སེམས་ཀྱིས་གནས་ཤིང་མཆོད་
སྦྱིན་ཁོར་མོར་བྱེད་པ་དང༌། ལག་པ་སྐྱོང་བ་དང༌། རྣམ་པར་གཏོང་བ་ལ་དགའ་
བ་དང་། སྦྱིན་པ་ལ་འགོད་པར་དགའ་བ་གང་ཡིན་པ་དེ་ནི། བདག་གིས་རྙེད་པ་
ལེགས་པར་རྙེད་པ་ཡིན་ནོ། །ཞེས་བྱ་བ་སྟེ། འདིར་ཡང་རང་གི་རྒྱུད་དུ་གཏོགས་



བཤེས་པའི་སྤྲིངས་ཡིག
པའི་སྦྱིན་པའི་ཡོན་ཏན་སེར་སྣའི་དྲི་མ་སྤངས་པ་དང་སྤྲིན་པའི་ངང་ཚུལ་ཅན་དང༌།
ལུས་ཀྱིས་བརྩོན་འགྲུས་བརྩམས་པ་དང་། དངོས་པོ་ཡོངས་སུ་གཏོང་བ་དང་། དེ་
ལ་མངོན་པར་དགའ་བ་རྣམས་བསྟན་ཏོ། །ཚུལ་ཁྲིམས་ཀྱི་ཡོན་ཏན་ནི། བདག་གི་
ཚུལ་ཁྲིམས་ནི་མ་ཉམས་པ་དང་། སྐྱོན་མེད་པ། མ་འདྲེས་པ། མ་གོས་པ། རང་
དབང་ཡོད་པ། མཁས་པས་བསྔགས་པ། ཏིང་ངེ་འཛིན་ནི་སྒྲུབ་པ་ཡིན་ནོ་ཞེས་བྱ་
བ་སྟེ། འདིས་ཀྱང་རང་གི་རྒྱུད་དུ་གཏོགས་པའི་ཚུལ་ཁྲིམས་ཀྱི་ཡོན་ཏན་རྣམས་
བསྟན་ཏེ། ཚིག་གི་དོན་རྣམས་ནི། ཁྱོད་ཀྱི་ཚུལ་ཁྲིམས་མ་ཉམས་མོད་མི་དམའ། །
མ་འདྲེས་མ་སྦགས་པ་དག་བསྟེན་པར་མཛོད། །ཅེས་པ་དེར་བཤད་པར་བྱའོ། །
ལྷའི་ཡོན་ཏན་ནི། རྒྱལ་ཆེན་བཞིའི་རིས་ཀྱི་ལྷ་དག་དང་། སུམ་ཅུ་རྩ་གསུམ་ནས་
གཞན་འཕྲུལ་དབང་བྱེད་ཀྱི་ལྷ་དག་ཡོད་དོ་ཞེས་བྱ་བ་ཡིན་ཏེ། སྐྱེ་བའི་ལྷ་རྣམས་
ཀྱི་སྐྱེ་བའི་རྒྱུར་གྱུར་པའི་ཡོན་ཏན་དང་། བདག་ཉིད་ཀྱི་ཚུལ་ཁྲིམས་དང་ཏིང་ངེ་
འཛིན་ལ་སོགས་པའི་ཡོན་ཏན་རྣམས་མཚུངས་པར་བྱས་ནས་དྲན་པ་ནི། ལྷ་རྗེས་
སུ་དྲན་པ་ཡིན་ནོ། །
གཉིས་པ་སྤྱིར་དགེ་བའི་ལས་ལམ་ལ་གནས་པར་གདམས་པ་ནི། དེ་
ལྟར་རྗེས་སུ་དྲན་པ་དྲུག་ནི། སེམས་དང་བར་བྱེད་པ་དང༌། བསོད་ནམས་ཆེན་
པོའི་རྒྱུ་ཡིན་པའི་ཕྱིར། དང་པོར་བསྟན་ནས། དེ་ལ་སེམས་མངོན་པར་དད་པས་
དགེ་བ་ལ་འབད་པར་བྱའོ་ཞེས་སྟོན་པའི་ཕྱིར། དགེ་བའི་ལས་ལམ་བཅུ་པོ་ལུས་
དང་ནི། །ངག་དང་ཡིད་ཀྱིས་རྟག་ཏུ་བསྟེན་བགྱི་ཞིང་། །ཞེས་གསུངས་ཏེ། འབྲས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བུ་ཡིད་དུ་འོང་བ་དུ་མ་འབྱིན་པས་ན་དགེ་བ། བྱ་བའི་ངོ་བོར་གྱུར་བ་ཡིན་པས་ན་
ལས། བདེ་འགྲོར་འགྲོ་བའི་ལམ་ཡིན་པས་ན་ལམ། དེ་ཡང་རྣམ་པ་བཅུ་སྟེ། སྲོག་
གཅོད་པ་སྤོང་བ་ནས། ཡང་དག་པའི་ལྟ་བའི་བར་རྣམས་སོ། །དེ་ལ་སྲོག་གཅོད་
པ་སྤོང་བ་ལ་སོགས་པ་ལུས་ཀྱི་གསུམ་དང་། བརྫུན་དུ་སྨྲ་བ་སྤོང་བ་ལ་སོགས་པ་
ངག་གི་བཞི་དང༌། བརྣབ་སེམས་མེད་པ་ལ་སོགས་པ་ཡིད་ཀྱི་གསུམ་རྣམས་གོ་
རིམ་བཞིན་དུ། ལུས་དང་ངག་དང་ཡིད་ཀྱིས་རྟག་ཏུ་བསྟེན་པར་བགྱིའོ། །ཞེས་པ་སྟེ།
དེ་ལ་དགེ་བའི་ལས་ཀྱི་ལམ་བཅུ་པོ་འདི་དག་ཀྱང་། སྲོག་གཅོད་པ་ལ་སོགས་པ་
མི་དགེ་བའི་ལས་ཀྱི་ལམ་བཅུ་རྣམ་པར་སྤངས་པའི་སྒོ་ནས་བསྟེན་པར་བྱ་བ་ཡིན་
པས། དེ་དག་གི་མཚན་ཉིད་རྣམ་པར་བཞག་པ་ཇི་ལྟ་བུ་ཞེ་ན། ཉོན་མོངས་ཅན་
གྱི་སེམས་དང་། དེའི་བསམ་པས་གཞི་དེ་ཉིད་ལ། ལས་དེ་ཀུན་ཏུ་སྤྱོད་ཅིང་ཡོངས་
སུ་རྫོགས་པ་ནི། སྲོག་གཅོད་པ་ལ་སོགས་པའི་ལས་ཀྱི་ལམ་དེ་དག་གི་རང་གི་
མཚན་ཉིད་མདོར་བསྡུས་པ་ཡིན་ནོ། །དེ་ལ་ཉོན་མོངས་ཅན་གྱི་སེམས་ནི། འདོད་
ཆགས་ལ་སོགས་པ་དུག་གསུམ་གྱིས་ཟིལ་གྱིས་ནོན་པའོ། །གལ་ཏེ་ཉོན་མོངས་
ཅན་གྱི་སེམས་ཡོད་ཀྱང་། གཞི་དེ་ལ་དེར་འདུ་ཤེས་པའི་བསམ་པས་ཀུན་ཏུ་མ་
སྤྱད་ན། ཡོངས་སུ་རྫོ་གས་པར་བྱས་ཀྱང་། ལས་ཀྱི་ལམ་ཡོངས་སུ་རྫོགས་པར་མི་
འགྱུར་ཏེ། བསམ་པ་དང་སྦྱོར་བའི་ཡན་ལག་གཉིས་མ་ཚང་བའི་ཕྱིར་རོ། །གལ་
ཏེ་ཉོན་མོངས་ཅན་གྱི་སེམས་དང་དེའི་བསམ་པ་ཡང་ཡོད་མོད་ཀྱི། སེམས་ཕྱིན་ཅི་
ལོག་གིས་དངོས་པོ་གཞན་ཁོ་ན་ཞིག་ལ་ཀུན་ཏུ་སྤྱད་ན་མཐར་ཐུག་པར་གྱུར་དུ་



ཀ།
བཤེས་པའི་སྤྲིངས་ཡིག
ཟིན་ཀྱང་། ལས་ལམ་ཡོངས་སུ་རྫོགས་པ་མ་ཡིན་ཏེ། བསམ་པ་དང་སྦྱོར་བ་འཛོལ་
བའི་ཕྱིར་རོ། །གལ་ཏེ་ཉོན་མོངས་ཅན་གྱི་སེམས་དང༌། དེའི་བསམ་པ་ཡང་ཡོད་
མོད་ཀྱི། ལས་ཀུན་ཏུ་མ་སྤྱད་ཅིང་། མཐར་ཐུག་པར་མ་གྱུར་ན། ལས་ཀྱི་ལམ་
ཡོངས་སུ་རྫོགས་པ་མ་ཡིན་ཏེ། ཀུན་སློང་ཙམ་ལས་སྦྱོར་བ་དང༌། དངོས་གཞིའི་
ཡན་ལག་མ་ཚང་བའི་ཕྱིར་རོ། །གལ་ཏེ་ཉོན་མོངས་ཅན་གྱི་སེམས་དང་། དེའི་
བསམ་པ་ཡང་ཡོད་ལ། དེ་ཉིད་ལ་ཀུན་ཏུ་སྤྱད་མོད་ཀྱི། མཐར་ཐུག་པར་མ་གྱུར་ན། །
ལས་ཀྱི་ལམ་རྫོགས་པར་མི་འགྱུར་ཏེ། དངོས་གཞིའི་ཡན་ལག་མ་ཚང་བའི་ཕྱིར་
རོ༑ ༑གལ་ཏེ་ཉོན་མོངས་ཅན་གྱི་སེམས་ཀྱང་ཡོད། དེའི་བསམ་པ་ཡང་ཡོད། གཞི་དེ་
ཉིད་ལ་ལས་དེ་ཀུན་ཏུ་སྤྱད་ཅིང་མཐར་ཐུག་པར་གྱུར་ན། མི་དགེ་བའི་ལས་ཀྱི་
ལམ་དེ་ཉིད་ཡོངས་སུ་རྫོ་གས་པ་ཡིན་ནོ། །ལས་ཀྱི་ལམ་བཅུ་པོ་འདི་དག་གི་མཚན་
ཉིད་རྒྱས་པར་ནི་རྣམ་པ་ལྔས་རྣམ་པར་བཞག་པར་རིག་པར་བྱ་སྟེ། འདི་ལྟ་སྟེ།
གཞི་དང་། བསམ་པ་དང༌། སྦྱོར་བ་དང༌། ཉོན་མོངས་པ་དང༌། ཟིན་པར་བྱས་
པས་ཀྱང་ངོ༌། །དེ་ལ་གཞི་ནི། གང་ལ་སྲོག་གཅོད་པ་ལ་སོགས་པའི་ལས་ཀྱི་བྱ་བ་
འཇུག་པའི་ཡུལ་ཏེ། སེམས་ཅན་དང་། སེམས་ཅན་མ་ཡིན་པའི་དངོས་པོ་གང་ལ་
བརྟེན་ནས་སྲོག་གཅོད་པ་ལ་སོགས་པའི་མི་དགེ་བའི་ལས་ཀྱི་ལམ་བཅུའི་རིགས་
པར་འབྱུང་བའོ། །བསམ་པ་ནི་གཉིས་ཏེ། འདུ་ཤེས་ཀྱི་བསམ་པ་དང་། བྱེད་པར་
འདོད་པའི་བསམ་པའོ། །འདུ་ཤེས་དེ་ཡང་རྣམ་པ་བཞི་སྟེ། གཞི་དེ་ལ་དེར་འདུ་
ཤེས་པ་དང༌། དེ་མ་ཡིན་པ་ལ་དེར་འདུ་ཤེས་པ་དང་། དེ་ལ་དེ་མ་ཡིན་པར་འདུ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ད་བཞི་པ།
ཤེས་པ་དང་། དེ་མ་ཡིན་པ་ལ་དེ་མ་ཡིན་པར་འདུ་ཤེས་པའོ། །ལས་ལམ་གྱི་ཡན་
ལག་ནི། དང་པོ་ཉིད་ཡིན་ཏེ། གཞན་གསུམ་གྱིས་ནི་ལས་ལམ་རྫོགས་པར་མི་
འགྱུར་རོ། །བྱེད་པར་འདོད་པའི་བསམ་པ་ནི། གཞི་དེ་ལ་ལས་དེ་ཀུན་ཏུ་སྤྱོད་
པར་འདོད་པའོ། །སྦྱོར་བ་ནི། ལས་དེ་བྱ་བའི་ཕྱིར་བདག་གམ་གཞན་གྱི་སྒོ་
གསུམ་གྱི་རྩོམ་པ་གང་ཡིན་པའོ། །ཉོན་མོངས་པ་ནི། འདོད་ཆགས་ལ་སོགས་པ་
དུག་གསུམ་གང་ཡང་རུང་བའོ། །ཟིན་པར་བྱས་པ་ནི། མངོན་པར་འདོད་པའི་
ལས་དེ་ཉིད། དེ་དང་འབྲེལ་བའི་སྦྱོར་བས། དུས་དེ་ཉིད་ཀྱི་ཆེའམ། དུས་དེའི་
འོག་ཏུ་ཡོངས་སུ་རྫོགས་པར་གྱུར་བ་སྟེ། དེ་ལྟར་ན་རྣམ་པ་ལྔ་པོ་དེས། མི་དགེ་བ་
བཅུའི་ལས་ཀྱི་ལམ་རྣམས་ཀྱི་མཚན་ཉིད་རྣམ་པར་བཞག་པར་རིག་པར་བྱའོ། །
དེ་ལ་སྲོག་གཅོད་པའི་གཞི་ནི། སྲོག་དང་ལྡན་པའི་སེམས་ཅན་ནོ། །
གལ་ཏེ་གསོད་པར་བྱེད་པ་དེ་སྲོག་ཆགས་དེ་ལ་སྲོག་ཆགས་ཀྱི་འདུ་ཤེས་ཀྱང་
ཡོད་ལ། སྲོག་ཆགས་གང་གསོད་པར་འདོད་པ་དེ་ལ་དེར་འདུ་ཤེས་པ་ཡང་ཡོད་
པ་དེ་ནི། དེ་ལ་དེའི་འདུ་ཤེས་ཕྱིན་ཅི་མ་ལོག་པ་ཞེས་བྱའོ། །འདུ་ཤེས་དེ་ལ་
བརྟེན་ནས། འདི་གསད་པར་བྱའོ་སྙམ་དུ་སེམས་པ་དེ་ནི། དེའི་གསོད་པའི་
བསམ་པའོ། །དེ་འདོད་ཆགས་ལ་སོགས་པ་གསུམ་གྱིས་ཟིལ་གྱིས་མནན་ནས།
དེ་ལྟར་སེམས་མངོན་པར་འདུ་བྱེད་པ་དེ་ནི། དེའི་ཉོན་མོངས་པ་ཡིན་ནོ། །བསམ་
པ་དེ་དང་། ཉོན་མོངས་པ་ཅན་གྱི་སེམས་ཀྱིས་རང་ངམ། གཞན་གྱིས་གསོད་པར་
སྦྱོར་ཞིང་མཚོན་གྱིས་འདེབས་པར་བྱེད་ལ། གལ་ཏེ་བཏབ་མ་ཐག་ཁོ་ནར་སྦྱོར་
1 -།



བཤེས་པའི་སྤྲིངས་ཡིག །
བ་དེས་ཤི་བར་གྱུར་ན། དུས་དེ་ཉིད་ཀྱི་ཚེ་ལས་ལམ་ཡོངས་སུ་རྫོགས་ལ། སྦྱོར་
བ་དེའི་རྐྱེན་གྱིས་གཞན་གྱི་ཚེ་ཤི་ན་ཡང་། གང་གི་ཚེ་ཤི་བ་དེའི་ཚེ་ལས་ལམ་
རྫོགས་པ་ཡིན་ནོ༑ ༑མ་བྱིན་པར་ལེན་པའི་གཞི་ནི། གཞན་གྱིས་ཡོངས་སུ་བཟུང་
བའོ། །འདུ་ཤེས་ནི། དེ་ལ་དེར་འདུ་ཤེས་པའོ། །བསམ་པ་ནི། འཕྲོག་པར་འདོད་
པ་ཉིད་དོ། །ཉོན་མོངས་པ་ནི། གསུམ་པོ་གང་ཡང་རུང་བའོ། །མཐའ་ནི་གནས་
གཞན་དུ་སྤོས་པའོ། །འདོད་པས་ལོག་པར་གཡེམ་པའི་གཞི་ནི། འཇུག་པར་བྱ་
བ་མ་ཡིན་པའི་བུད་མེད་དང་། འཇུག་པར་བྱ་བ་ཡིན་ན་ཡང་། ཡན་ལག་མ་ཡིན་
པ་དང༌། གནས་མ་ཡིན་པ་དང༌། དུས་མ་ཡིན་པ་དག་ཏུ། ཚོང་མ་ཡིན་པ་མི་
རིགས་པ་བྱེད་པ་དང་སྐྱེས་པ་ཐམས་ཅད་དང་མ་ནིང་ངོ༌། །འདུ་ཤེས་ནི། དེ་ལ་
དེར་འདུ་ཤེས་པའོ། །བསམ་པ་ནི། བགྲོད་པར་འདོད་པའོ། །ཉོན་མོངས་པ་ནི།
སྔ་མ་ལྟར་རོ། །མཐའ་ནི། གཉིས་ཀྱིས་གཉིས་སྤྱད་པའོ། །བརྫུན་དུ་སྨྲ་བའི་གཞི་ནི།
མཐོང་བ་དང་། ཐོས་པ་དང་། བྱེ་བྲག་ཕྱེད་པ་དང༌། རྣམ་པར་ཤེས་པ་དང་། དེ་
ལས་བཟློག་པའོ། །འདུ་ཤེས་ནི། མཐོང་བ་ལ་སོགས་པ་དང་། བཟློག་པར་འདུ་
ཤེས་པའོ། །བསམ་པ་ནི། འདུ་ཤེས་བསྒྱུར་ཏེ་སྨྲ་བ་ཉིད་དོ། །ཉོན་མོངས་པ་ནི།
འདྲའོ། །མཐའ་ནི། འཁོར་དང་ཕ་རོལ་འདྲི་བ་ལ་གོ་བར་བྱའོ། །ཕྲ་མའི་གཞི་ནི།
སེམས་ཅན་མཐུན་པ་དང་མི་མཐུན་པ་རྣམས་སོ། །འདུ་ཤེས་ནི། དེ་དང་དེ་ལ་
དེར་འདུ་ཤེས་པའོ། །བསམ་པ་ནི། དབྱེ་བའམ། མི་འདུམ་པར་འདོད་པའོ། །
ཉོན་མོངས་པ་ནི། འདྲའོ། །མཐའ་ནི། དབྱེ་བར་བྱ་བའི་ངག་གི་རྣམ་པར་རིག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྱེད་སྨྲས་ཏེ་དོན་གོ་བའོ། །ངག་རྩུབ་པོའི་གཞི་ནི། ཀུན་ནས་མནར་སེམས་ཀྱི་
རྒྱུར་གྱུར་པའི་སེམས་ཅན་རྣམས་སོ། །འདུ་ཤེས་ནི། དེ་དག་ལ་དེར་འདུ་ཤེས་
པའོ། །བསམ་པ་ནི། ངག་རྩུབ་པོ་སྨྲ་བར་འདོད་པའོ། །ཉོན་མོངས་པ་ནི། འདྲའོ། །
མཐའ་ནི། དེ་དག་ལ་ངག་རྩུབ་པོས་སྨྲས་པའོ། །ཚིག་འཁྱལ་བའི་གཞི་ནི། དོན་
མེད་པ་དང་ལྡན་པའི་དོན་ཏོ། །འདུ་ཤེས་ནི། དེ་ལ་དེར་འདུ་ཤེས་པའོ། །བསམ་
པ་ནི། སྨྲ་བར་འདོད་པའོ། །ཉོན་མོངས་པ་ནི། འདྲའོ། །མཐའ་ནི། སྨྲས་པའོ། །
བརྣབ་སེམས་ཀྱི་གཞི་ནི། གཞན་གྱི་ནོར་དང་ཡོ་བྱད་དོ། །འདུ་ཤེས་ནི། དེ་ལ་
དེར་འདུ་ཤེས་པའོ། །བསམ་པ་ནི། དེ་ལྟར་འདོད་པའོ། །ཉོན་མོངས་པ་ནི། །
འདྲའོ། །མཐའ་ནི། དེ་དག་ལ་བདག་གིར་བྱ་བར་ངེས་པའོ། །གནོད་སེམས་ཀྱི་
གཞི་དང་འདུ་ཤེས་ནི། ངག་རྩུབ་པོ་ཇི་ལྟ་བ་བཞིན་ནོ། །བསམ་པ་ནི། བསྙེན་པ་
ལ་སོགས་པ་ཉིད་དོ། །ཉོན་མོངས་པ་ནི། འདྲའོ། །མཐའ་ནི། བསྣུན་པ་ལ་སོགས་
པར་ངེས་པའོ། །ལོག་ལྟའི་གཞི་ནི། རྒྱུ་འབྲས་དང་བདེན་བཞི་ལ་སོགས་པ་ཡོད་
པའི་དོན་ཏོ། །འདུ་ཤེས་ནི། བདེན་པ་ཡིན་པར་འདུ་ཤེས་པའོ། །བསམ་པ་ནི།
དེ་ལྟར་འདོད་པའོ། །ཉོན་མོངས་པ་ནི། འདྲའོ། །མཐའ་ནི། སྐུར་པ་བཏབ་པར་
ངེས་པའོ། །ལས་ཀྱི་ལམ་བཅུ་པོ་འདི་དག་གི་རྣམ་པར་བཞག་པ་རྒྱས་པ་ནི། རྣམ་
པར་གཏན་ལ་དབབ་པ་བསྡུ་བ་ལ་སོགས་པར་བལྟ་བར་བྱ་སྟེ། འདིར་ནི་ཡི་གེ་
མངས་པས་མ་བྲིས་སོ། །ཇི་སྐད་བཤད་པའི་མཚན་ཉིད་ཅན་གྱི་མི་དགེ་བའི་ལས་
ལམ་བཅུ་པོ་དེ་དག་ཉིད་ཀྱི་གཞི་ཉེ་བར་གནས་པ་ན་ཡང་སྤོང་ཞིང་དང་དུ་མི་ལེན་



བཤེས་པའི་སྤྲིངས་ཡིག་
པ་ནི། སྲོག་གཅོད་སྤོང་བ་ལ་སོགས་པ་དགེ་བའི་ལས་ཀྱི་ལམ་བཅུ་ཡིན་པར་རིག་
པར་བྱའོ། །
ཆང་ནི། མི་དགེ་བ་མཐའ་དག་གི་རྒྱུ་ཡིན་པས། ཉེས་དམིགས་ཆེ་བའི་
ཕྱིར་དང༌། བཅས་པའི་ཁ་ན་མ་ཐོ་བ་ཡིན་པས་ལས་ཀྱི་ལམ་རྣམས་ཀྱི་ནང་དུ་མ་
འདུས་པས་དེའི་ཕྱིར་ཆང་སྤོང་བ་དང་། ཡང་དག་པའི་འཚོ་བ་བསྟེན་པའི་དབང་
དུ་བྱས་ཏེ། ཆང་རྣམས་ལས་ལྡོག་དེ་བཞིན་དགེ་བ་ཡི། །འཚོ་བ་ལ་ཡང་མངོན་
པར་དགེས་པར་མཛོད། །ཅེས་གསུངས་ཏེ། བག་མེད་པའི་གནས་ཡིན་པའི་ཕྱིར།
འབྲུ་དང་སྦྱར་བ་དང་། བཅོས་པའི་ཆང་རྣམས་ལས་རྣམ་པ་ཐམས་ཅད་དུ་ལྡོག་པ་
དང༌། གཞན་ལ་མི་གནོད་ཅིང་བག་མེད་པའི་རྒྱུར་མི་འགྱུར་བའི་བཟའ་བ་དང་
བཏུང་བ་ལ་སོགས་པ་དགེ་བའི་འཚོ་བ་ལ་ཡང་མངོན་པར་དགེས་པར་མཛོད་
ཅེས་སྦར་རོ། །དེ་ལྟར་དགེ་བའི་ལམ་ལ་གནས་པས། འདོག་པ་ཇི་ལྟ་བ་བཞིན་དུ་
སྦྱིན་པ་བཏང་བར་བྱའོ་ཞེས་བསྟན་པའི་ཕྱིར། ལོངས་སྤྱོད་གཡོ་བ་སྙིང་པོ་མེད་
མཁྱེན་ནས། །དགེ་སློང་བྲམ་ཟེ་བཀྲེན་དང་བཤེས་རྣམས་ལ། །སྦྱིན་པ་ཚུལ་བཞིན་
བསྩལ་བགྱི་ཕ་རོལ་ཏུ། །སྦྱིན་ལས་གཞན་པའི་གཉེན་མཆོག་མ་མཆིས་སོ། །ཞེས་
གསུངས་ཏེ། ཟས་དང་གོས་ལ་སོགས་པའི་ལོངས་སྤྱོད་རྣམས་ནི། མི་བརྟེན་པས་
ན་གཡོ་བ། ངོམས་མི་ཤེས་པས་ན་སྙིང་པོ་མེད་པ་ཡིན་ལ། དེ་དག་གི་རང་བཞིན་
དེ་ཁོ་ན་ལྟར་མཁྱེན་ནས་དེ་ལ་སྙིང་པོ་བླང་བའི་ཕྱིར་དགེ་སློང་དང་བྲམ་ཟེ་སོགས་
ཡོན་ཏན་གྱི་ཞིང་དང་། བཀྲེན་པ་དང་ནད་པ་སོགས་སྡུག་བསྔལ་གྱི་ཞིང་དང༌།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཆོས་སྨྲ་བ་དང་ཕ་མ་ལ་སོགས་པ་བཤེས་རྣམས་ཏེ། ཕན་འདོགས་པའི་ཞིང་སྟེ།
དེ་རྣམས་ལ་མཆོད་པ་དང༌། ཕན་གདགས་པར་འདོད་པས། སྦྱིན་པ་ཚུལ་བཞིན་
ཏེ་གུས་པ་དང་བཅས་པས་བསྩལ་པར་བགྱི་སྟེ། དེ་ལྟ་བུའི་སྦྱིན་པ་ལས་མ་འོངས་
པ་ན་འབྲས་བུ་ཆེན་པོ་འབྱུང་བའི་ཕྱིར། འཇིག་རྟེན་ཕ་རོལ་ཏུ་སྦྱིན་པ་ལས་གཞན་
པའི་ཕན་ཆེར་འདོགས་པའི་གཉེན་མཆོག་མ་མཆིས་སོ། །
ཇི་སྐད་དུ། དབུ་མ་ལ་འཇུག་པར། སྐྱེ་བོ་ཚུལ་ཁྲིམས་རྐང་པ་ཆག་གྱུར་
ན༑ ༑སྦྱིན་པས་ལོངས་སྤྱོད་ལྡན་ཡང་ངན་འགྲོར་ལྟུང་། །སྐྱེད་བཅས་རྩ་བ་ཡོངས་
སུ་ཟད་པས་ན། །ཕྱིན་ཆད་དེ་ལ་ལོངས་སྤྱོད་འབྱུང་མི་འགྱུར། །ཅེས་གསུངས་པ་
ལྟར། ཚུལ་ཁྲིམས་དང་བྲལ་བའི་སྦྱིན་པའི་འབྲས་བུ་ནི། ངན་སོང་གི་རྟེན་ལ་
ལོངས་སྤྱོད་པས་ན། ཕྱི་མའི་འབྲས་བུའི་དོན་དུ་སྦྱིན་པ་གཞན་སྤེལ་བར་མི་བྱེད་
པས། དེ་ཉིད་རྒྱུན་ཆད་པར་འགྱུར་ལ། ཡོན་ཏན་ཚུལ་ཁྲིམས་ཞིང་དུ་རྣམས་
འཕེལ་ན། །འབྲས་བུ་ཉེར་སྤྱོད་ཆད་པ་མེད་པར་འགྱུར། །ཅེས་གསུངས་པ་ལྟར།
ཚུལ་ཁྲིམས་དང་ལྡན་པའི་སྦྱིན་པས་ནི། ལྷ་མིའི་རྟེན་ལ་འབྲས་བུ་ལོངས་སྤྱོད་ཆེན་པོ་
འབྱུང་ལ། དེར་ཡང་ཚུལ་ཁྲིམས་ཀྱིས་ཟིན་པའི་སྦྱིན་པ་གཞན་བཏང་བས། སྐྱེ་བ་
གཞན་དུ་རྣམ་སྨིན་རྒྱ་ཆེན་པོ་ལོངས་སྤྱོད་པ་རྒྱུན་མི་ཆད་པར་འགྱུར་རོ། །དེའི་
ཕྱིར་སྦྱིན་པ་ལ་སོགས་པའི་བསོད་ནམས་གཞན་ཆུད་མི་ཟ་བའི་ཕྱིར། དེའི་རྟེན་
ཚུལ་ཁྲིམས་བསྲུང་བར་གདམས་པ་ནི། ཁྱོད་ཀྱིས་ཚུལ་ཁྲིམས་མ་ཉམས་མོད་མི་
དམའ། །མ་འདྲེས་མ་སྦགས་པ་དག་བསྟེན་པར་མཛོད། ཁྲིམས་ནི་རྒྱུ་དང་མི་རྒྱུའི་



བཤེས་པའི་སྤྲིངས་ཡིག
ས་བཞིན་དུ་ཡོན་ཏན་ཀུན་གྱི་གཞི་རྟེན་ལགས་པར་གསུངས། །ཞེས་གསུངས་ཏེ།
ཁྱོད་ཀྱིས་ཚུལ་ཁྲིམས་བསྟེན་པར་མཛོད་ཅེས་སྦྲེལ་ལོ། ཁྱད་པར་ཇི་ལྟ་བུ་ཅན་ཞེ་ན།
ཡང་དག་པར་བླངས་པའི་བསླབ་པའི་གཞི་གཅིག་ལས་ཀྱང་མ་འདས་པའི་ཕྱིར་
མ་ཉམས་པ་དང༌། མང་པོ་ལས་མ་འདས་པའི་ཕྱིར་མོད་མི་དམའ་བ་དང་། མི་
དགེ་བའི་རྟོག་པ་དང་མ་འདྲེས་པའི་ཕྱིར་མ་འདྲེས་པ་དང༌། སྲིད་པ་དང་ལོངས་
སྤྱོད་ཀྱི་ཆེད་དུ་མ་བསྔོས་པས་མ་སྦགས་པ་དང་། ཚུལ་ཁྲིམས་དེ་ཉིད་རྣམ་པ་གཞན་
དུ་མི་འགྱུར་བའི་ཕྱིར་མ་གོས་པ་དང༌། དེ་ལྟ་བུའི་ཡོན་ཏན་དང་ལྡན་པའི་ཚུལ་
ཁྲིམས་དེ་ནི། སྲིད་པའི་བྲན་ཉིད་ལས་ཐར་བའི་ཕྱིར་རང་དབང་ཡོད་པ་དང་དེས་
ན་ཚུལ་ཁྲིམས་དེ་ལ་མཁས་པ་འཕགས་པ་རྣམས་ཀྱིས་བསྔགས་པ་ཡང་ཡིན་ལ།
ཏིང་ངེ་འཛིན་སྒྲུབ་པ་ཡང་ཡིན་ཏེ། ཚུལ་ཁྲིམས་དང་ལྡན་ན་སེམས་མཉམ་པར་
འཇོག་པའི་ཕྱིར་རོ། །ཡང་ན་མཛོད་ལས། འཆལ་ཁྲིམས་དེའི་རྒྱུས་འཕེན་མ་བྱུང་། །
དེ་གཉེན་པོ་དང་ཞི་ལ་བརྟེན། །ཅེས་པ་ལྟར། འདིས་ཚུལ་ཁྲིམས་ཡོན་ཏན་བཞི་
ལྡན་བསྟན་ཏེ། འདི་ལྟར། འཆལ་བའི་ཚུལ་ཁྲིམས་ཀྱི་ཉེས་པས་མ་གོས་པས་མ་
ཉམས་པ་དང་། དེའི་རྒྱུ་ཉོན་མོངས་པས་མ་གོས་པས་མོད་མི་དམའ་བ་དང་། ཉོན་
མོངས་པའི་གཉེན་པོ་མི་སྡུག་པ་བསྒོམ་པ་ལ་སོགས་པ་ལ་བརྟེན་པས་མ་འདྲེས་
པ་དང་། ཞི་བ་མྱང་འདས་ཀྱི་བསམ་པས་ཟིན་པས་མ་སྦགས་པའོ། །དེ་ལྟ་བུའི་
ཚུལ་ཁྲིམས་བསྟེན་པ་ལ་ཡོན་ཏན་ཅི་ཡོད་ཅེ་ན། འགྲོ་བ་རྒྱུ་བ་དང་མི་རྒྱུ་བ་ཀུན་
གྱི་གཞི་རྟེན་ས་ཡིན་པ་བཞིན་དུ། ཚུལ་ཁྲིམས་ཀྱང་ཏིང་ངེ་འཛིན་དང་ཤེས་རབ་
] ༤}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལ་སོགས་པ་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་ཀུན་གྱི་གཞི་
རྟེན་ལགས་པར་སྟོན་པས་གསུངས་པའི་ཕྱིར་ཏེ། ཚུལ་ཁྲིམས་དང་ལྡན་པ་ནི་འགྱོད་
པ་མེད་པ་ལ་སོགས་པས་རིམ་གྱིས་ཏིང་ངེ་འཛིན་འཐོབ་ལ། སེམས་མཉམ་པར་
བཞག་པས་ནི་ཡང་དག་པ་ཇི་ལྟ་བ་བཞིན་མཐོང་བའི་ཡེ་ཤེས་སྐྱེ་ལ་དེ་ལས་ཀྱང་
ཉོན་མོངས་པ་སྤངས་པའི་རྣམ་གྲོལ་འཐོབ་པའི་ཕྱིར་རོ། ། །
གསུམ་པ་བྱེ་བྲག་ཏུ་ཐེག་ཆེན་གྱི་ལམ་ཕ་རོལ་ཏུ་ཕྱིན་པ་དྲུག་ལ་གནས་
པར་གདམས་པ་ནི། དེ་ལྟར་ཐོག་མར་དགེ་བ་བཅུ་དང་། སྦྱིན་པ་དང་ཚུལ་ཁྲིམས་
ཀྱིས་རྒྱུད་ཡོངས་སུ་སྦྱངས་ནས། དེའི་འོག་ཏུ་ཐེག་པ་ཆེན་པོའི་ལམ་ཕ་རོལ་ཏུ་
ཕྱིན་པ་དྲུག་ལ་ཚུལ་བཞིན་དུ་བསླབ་པར་བྱའོ་ཞེས་བསྟན་པའི་ཕྱིར། སྦྱིན་དང་
ཚུལ་ཁྲིམས་བཟོད་བརྩོན་བསམ་གཏན་དང་། །དེ་བཞིན་ཤེས་རབ་གཞལ་མེད་
ཕ་རོལ་ཕྱིན། །འདི་དག་རྒྱས་མཛོད་སྲིད་པའི་རྒྱ་མཚོ་ཡི། །ཕ་རོལ་ཕྱིན་པའི་རྒྱལ་
བའི་དབང་པོ་མཛོད། །ཅེས་གསུངས་ཏེ། བྱང་ཆུབ་ཀྱི་སེམས་འཁོར་གསུམ་མི་
རྟོག་པའི་ཤེས་རབ་ཀྱིས་ཟིན་པའི་ལུས་དང་ལོངས་སྤྱོད་སོགས་བདོག་པ་ཐམས་
ཅད་ཡོངས་སུ་གཏོང་བའི་སྦྱིན་པ་དང༌། དགེ་བའི་བྱ་བ་ལ་སྤྲོ་བའི་བརྩོན་འགྲུས་
དང་། དགེ་བ་ལ་སེམས་རྩེ་གཅིག་པའི་བསམ་གཏན་དང༌། ཡང་དག་པ་ཇི་ལྟ་བ་
བཞིན་དུ་ཤེས་པའི་ཤེས་རབ་རྣམས། བྱང་ཆུབ་ཀྱི་སེམས་ཀྱིས་ཟིན་པས་ཉན་རང་
རྣམས་ཀྱི་སྤྱོད་ཡུལ་མ་ཡིན་པའི་ཕྱིར་གཞལ་མེད་དང༌། འཁོར་གསུམ་མི་རྟོག་
པས་ཤེས་རབ་ཀྱི་མུ་མཐར་ཕྱིན་པའི་ཕྱིར་ཕ་རོལ་ཏུ་ཕྱིན་པ་ཞེས་ཀྱང་བྱ་སྟེ། འདི་
2t }



བཤེས་པའི་སྤྲིངས་ཡིག
དག་རྒྱས་པ་སྟེ། གོང་ནས་གོང་དུ་ཁྱད་པར་དུ་འགྲོ་བའི་ཚུལ་གྱིས་བསྒྲུབ་པར་
མཛོད་ལ། བདག་ཉིད་སྲིད་པའི་རྒྱ་མཚོ་ཡི་ཕ་རོལ་ཏུ་ཕྱིན་ནས། གཞན་དག་ཀྱང
ཕྱིན་པར་མཛད་པའི་རྒྱལ་བའི་དབང་པོ་སྟེ། སངས་རྒྱས་ཉིད་ཐོབ་པར་མཛོད་
ཅིག་ཅེས་པའོ། །དེ་ལ་སྦྱིན་པ་དང་ཚུལ་ཁྲིམས་དང་བཟོད་པ་རྣམས་ནི་བསོད་ནམས་
ཀྱི་ཚོགས་ཡིན་ལ། བྱང་ཆུབ་སེམས་དཔའ་འཁོར་བ་ན་གནས་པའི་ཚེ། མངོན་
མཐོའི་བདེ་བ་ཕུན་ཚོགས་སྒྲུབ་པར་བྱེད་ཅིང་། མངོན་པར་རྫོགས་པར་སངས་རྒྱས་
པ་ན་གཞན་དོན་ཕུན་ཚོགས་གཟུགས་ཀྱི་སྐུའི་རྒྱུ་ཡིན་ཏེ། དེ་སྐད་དུ་ཡང་དབུ་མ་
འཇུག་པར། སྦྱིན་སོགས་ཆོས་གསུམ་འདི་དག་ཕལ་མོ་ཆེ། །བདེ་བར་གཤེགས་
པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་འདི་ཉིད་
དེ༑ སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །ཞེས་གསུངས་སོ།། །བསམ་
གཏན་དང་ཤེས་རབ་ནི་ཡེ་ཤེས་ཀྱི་ཚོགས་ཡིན་ལ། བྱང་ཆུབ་སེམས་དཔའ་འཁོར་
བ་ན་གནས་པའི་ཚེ་འཁོར་བའི་ཉེས་པས་མི་གོས་ཤིང་། གཞན་རྗེས་སུ་འཛིན་
པའི་རྒྱུ་ཡིན་ལ། མངོན་པར་རྫོགས་པར་སངས་རྒྱས་པའི་ཚེ་རང་དོན་ཕུན་ཚོགས་
ཆོས་ཀྱི་སྐུའི་རྒྱུ་ཡིན་ཏེ། རིན་ཆེན་འཕྲེང་བ་ལས། སངས་རྒྱས་རྣམས་ཀྱི་གཟུགས་
ཀྱི་སྐ། །བསོད་ནམས་ཚོགས་ལས་འཁྲུངས་པ་སྟེ། །ཆོས་ཀྱི་སྐུ་དེ་མདོར་བསྡུ་ན། །
རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་གསུངས་པ་ལྟར་རོ། །བརྩོན་འགྲུས་ནི།
ཚོགས་གཉིས་ཀའི་རྒྱུ་ཡིན་ཏེ། འཇུག་པར། ཡོན་ཏན་ཐམས་ཅད་བརྩོན་འགྲུས་
རྗེས་འགྲོ་ཞིང་། །བསོད་ནམས་བློ་གྲོས་ཚོགས་ནི་གཉིས་ཀྱི་རྒྱུ། །བརྩོན་འགྲུས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གང་དུ་འབར་བར་གྱུར་པ་ཡི། །ས་དེ་བཞི་པ་འོད་འཕྲོ་ཞེས་བྱའོ། །ཞེས་གསུངས་
པ་ལྟར་རོ། །དེ་ལྟར་ན་ཕ་རོལ་ཏུ་ཕྱིན་པ་དྲུག་གིས་ཚོགས་གཉིས་བསྡུས་ལ། ཚོགས་
གཉིས་ཀྱིས་ཀྱང་བྱང་ཆུབ་སེམས་དཔའི་འཁོར་བ་དང་མྱ་ངན་ལས་འདས་པའི་
གནས་སྐབས་ཀྱི་ཕུན་སུམ་ཚོགས་པ་ཐམས་ཅད་མ་ཚང་བ་མེད་པར་འགྲུབ་པའི་ཕྱིར།
ཐེག་པ་ཆེན་པོའི་ལམ་ཐམས་ཅད་ཕ་རོལ་ཏུ་ཕྱིན་པ་དྲུག་ཏུ་འདུས་པ་ཡིན་ནོ། ། །
གཉིས་པ་ཁྱིམ་པ་ལ་གཙོ་ཆེར་གདམས་པ་ལ་དགུ་ཡོད་པའི་དང་པོ་པ་མ་
ལ་གུས་པར་བྱ་བ་ནི། གང་ལ་ཕ་དང་མ་དག་མཆོད་པ་ཡི། །རིགས་དེ་ཚངས་
བཅས་སློབ་དཔོན་བཅས་པའང་ལགས། །དེ་དག་ལ་མཆོད་གྲགས་པར་འགྱུར་བ་
དང༌། །སླད་མ་ལ་ཡང་མཐོ་རིས་འགྱུར་བ་ལགས། །ཞེས་གསུངས་ཏེ། རིགས་
གང་ལ་ཕ་དང་མ་ལ་གུས་པས་མཆོད་པ་དང་བཅས་པའི་ རིགས་དེ་མི་དང་མི་མ་
ཡིན་པས་བྱས་པའི་གནོད་པ་མེད་པ་དང༌། ལྷས་བྱིན་གྱིས་བརླབས་པས་ཚངས་
པ་དང་བཅས་པ་དང༌། བླ་མའི་ཁྱད་པར་གྱིས་བྱིན་གྱིས་བརླབས་པས་སློབ་དཔོན་
དང་བཅས་པ་དང༌། མཐོང་ཆོས་ཀྱི་ཡོན་ཏན་ཚེ་འདིར་ཡང་སྙན་པའི་གྲགས་པ་
འབྱུང་བར་འགྱུར་བ་དང༌། ཕྱི་མའི་ཡོན་ཏན་འཇིག་རྟེན་ཕ་རོལ་ཏུ་ཡང་རྣམ་པ་
ཀུན་ཏུ་མཐོ་ རིས་ཐོབ་ པར་ འགྱུར་བ་ལགས་པས་ཁྱིམ་ན་གནས་པ་དག་གིས་
བསྒྲིམས་ཏེ་ཕ་མ་ལ་བསྙེན་བཀུར་བགྱིའོ། །ཞེས་པའོ། །གཉིས་པ་བསྙེན་གནས་
ལ་གནས་པར་བྱ་བ་ནི། ཁྱིམ་ན་གནས་པས་དུས་ཐམས་ཅད་དུ་ཚངས་པར་སྤྱོད་
པ་བྱ་དཀའ་བས། ཉིན་ཞག་གཅིག་པའི་ཚངས་སྤྱོད་ལ་སྦྱར་བའི་ཆེད་དུ། གསོ་



བཤེས་པའི་སྤྲིངས་ཡིག
སྡོང་ཡན་ལག་བརྒྱད་པ་བསྟན་པའི་ཕྱིར། འཚེ་དང་ཆོམ་རྐུན་འཁྲིག་པ་བརྫུན་
དང་ནི། །ཆང་དང་དུས་མིན་ཟས་ལ་ཆགས་པ་དང༌། །མལ་སྟན་མཐོ་ལ་དགའ་
དང་གླུ་དག་དང༌། །གར་དང་ཕྲེང་བའི་ཁྱད་པར་རྣམས་སྤོང་ཞིང༌། །དགྲ་བཅོམ་
ཚུལ་ཁྲིམས་རྗེས་སུ་བྱེད་པ་ཡི། །ཡན་ལག་བརྒྱད་པོ་འདི་དག་དང་ལྡན་ན། །གསོ་
སྦྱོང་འདོད་སྤྱོད་ལྷ་ལུས་ཡིད་འོང་བ། །སྐྱེས་པ་བུད་མེད་དག་ལ་སྩོལ་བར་བགྱིད། །
ཅེས་གསུངས་ཏེ། འཚེ་བ་སྲོག་གཅོད་པ་དང་། ཆོམ་རྐུན་དང་། མ་བྱིན་པར་ལེན་
པ་དང་། འཁྲིག་པ་མི་ཚངས་པར་སྤྱོད་པ་དང། བརྫུན་དུ་སྨྲ་བ་དང་། འབྲུའི་ཆང་
དང་མྱོས་པར་འགྱུར་བ་བག་མེད་པའི་གནས་དང་། དུས་མ་ཡིན་པའི་ཟས་དང་།
མལ་སྟན་མཐོན་པོ་ཁྲི་དང་ཁྲིའུ་ཁྲུ་གང་གི་ཚད་ལས་ལྷག་པ་དང༌། གླུ་གར་དང་
ནད་གསོ་བའི་དོན་མ་གཏོགས་པར་སྤོས་དང༌། ཕྲེང་བའི་ཁྱད་པར་རྣམས་ཉིན་
ཞག་གཅིག་ཏུ་སྤོང་བའི་སྒོ་ནས། སྔོན་གྱི་དགྲ་བཅོམ་པ་རྣམས་ཀྱི་ཚུལ་ཁྲིམས་ཀྱི་
རྗེས་སུ་བྱེད་པའི་ཡན་ལག་བརྒྱད་པོ་འདི་དག་ནི་གསོ་སྦྱོང་ཞེས་བྱ་ལ། དེའི་རྣམ་
པར་སྨིན་པ་ནི་ཕྱི་མ་ལ་འདོད་པ་ན་སྤྱོད་པའི་ལྷ་རིས་དྲུག་གི་ལུས་ཡིད་དུ་འོང་བ་
སྩོལ་བར་བགྱིད་དེ། སུ་ལ་ཞེ་ན། ཚུལ་ཁྲིམས་དེ་དང་ལྡན་པའི་གླིང་གསུམ་གྱི་
སྐྱེས་པ་དང་བུད་མེད་དག་ལ་ཞེས་ཏེ། གཞན་ལ་སོ་སོར་ཐར་པའི་སྡོམ་པ་མེད་
པའི་ཕྱིར་རོ། །བསྙེན་གནས་ཀྱི་སྡོམ་པ་ནི་ཡན་ལག་ལྔས་བསྡུས་ཏེ། འདི་ལྟར་
གཞན་ལ་གནོད་པ་སྤོང་བ་ཡང་དག་པར་ལེན་པའི་ཡན་ལག་དང༌། བདག་དང་
གཞན་ལ་གནོད་པ་སྤོང་བ་ཡང་དག་པར་ལེན་པའི་ཡན་ལག་དང་། ཡང་དག་པར་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
བླངས་པ་ལས་ཉམས་པ་རྣམས་ཕྱིར་གསོ་བའི་ཡན་ལག་དང༌། དེ་ལ་གཞན་གྱི་
སྲོག་དང་ལོངས་སྤྱོད་ལ་གནོད་པ་སྤོང་བ་དང་། ཡང་དག་པར་བླངས་པ་ལས་མི་
ཉམས་པར་བྱ་བའི་ཕྱིར་དྲན་པ་ཉེ་བར་འཇོག་པའི་ཡན་ལག་དང་། དྲན་པ་རྨོངས་
པར་མི་འགྱུར་བའི་ཡན་ལག་གོ །དེ་ལ་གཞན་གྱི་སྲོག་དང་ལོངས་སྤྱོད་ལ་གནོད་
པ་སྤོང་བ་ཡན་ལག་དང་པོའོ། །མི་ཚངས་པར་སྤྱོད་པ་སྤོང་བ་ནི་ཡན་ལག་གཉིས་
པ་ཡིན་ཏེ། འདི་ལྟར་དེ་སྤངས་པ་ནི་རང་གི་ཆུང་མ་ལ་མི་བརྟེན་པས་བདག་ལ་གནོད་
པར་མི་འགྱུར་ཞིང་། གཞན་གྱི་ཆུང་མ་ལ་མི་བརྟེན་པས་གཞན་ལ་གནོད་པར་མི་
འགྱུར་བའི་ཕྱིར་རོ། །བརྫུན་དུ་སྨྲ་བ་སྤོང་བ་ནི་ཡན་ལག་གསུམ་པ་ཡིན་ནོ། །
མྱོས་འགྱུར་སྤོང་བ་མ་གཏོགས་པ། དེ་ལས་གཞན་པའི་གནས་གསུམ་སྤོང་བ་ནི་
ཡན་ལག་བཞི་པ་ཡིན་ཏེ། འདི་ལྟ་དེ་རྟག་ཏུ་གར་དང༌། གླུ་དང་། རོལ་མོའི་སྒྲ་
དང༌། སྤོས་དང་། ཕྲེང་བ་དང༌། ཁྲི་སྟན་མཐོན་པོ་དང་། དུས་མ་ཡིན་པའི་ཟས་ལ་
བརྟེན་པ་དེ་དག་གིས་བདག་ཉིད་དབེན་པར་ཡུད་ཙམ་ཡུད་ཙམ་ལ་མཐོང་བ་ན།
བདག་ཉིད་གསོ་སྦྱོང་གིས་ གསོ་ སྦྱོང་ བྱའོ་ སྙམ་ དུ་དུས་རྟག་ཏུ་དྲན་པ་ཉེ་བར་
གནས་པར་འགྱུར་བའི་ཕྱིར་རོ། །མྱོས་འགྱུར་སྤོང་བ་ནི་ཡན་ལག་ལྔ་པ་ཡིན་ཏེ།
དེ་ལྟར་བདག་ནི་དྲན་པ་ཉེ་བར་བཞག་སྟེ་གནས་པ་ཡིན་ནོ་སྙམ་དུ་སེམས་ཀྱང་
ཡན་ལག་དེ་ནི། ཆང་གི་མྱོས་པས་མྱོས་ཤིང་རྨོངས་ཏེ་རང་དབང་མེད་པར་འཇུག་
པར་འགྱུར་བའི་ཕྱིར་རོ། །ཅིའི་ཕྱིར་བསྙེན་གནས་པའི་སྡོམ་པ་ལ་གསེར་དངུལ་
ལེན་པ་སྤོང་བ་ཡན་ལག་ཏུ་མ་བཞག་ལ། དགེ་ཚུལ་གྱི་སྡོམ་པ་ལ་དེ་སྤོང་བ་ཡན་
[ ༧
ܫܝܛܕ



བཤེས་པའི་སྤྱིངས་ཡཾ་ག
ལག་ཏུ་བཞག་ཅེ་ན། དགེ་ཚུལ་ནི་རབ་ཏུ་བྱུང་བའི་ཕྱོགས་ལ་གནས་པས། རབ་ཏུ་
བྱུང་བ་ལ་ནི་གནས་གཉིས་ཤིན་ཏུ་མི་མཛེས་ཤིང་། ཚུལ་དང་མི་མཐུན་པ་ཡིན་ཏེ།
འདི་ལྟར་འདོད་པ་བསོད་ཉམས་ཀྱི་མཐར་ལྷུང་བ་རྩེད་མོའི་དགའ་བ་དང་ཆ་སྒེག་
ཇི་ལྟར་འདོད་པ་བཞིན་དུ་སྤྱོད་པ་ལ་བརྩོན་པ་དང་། གསོག་འཇོག་གི་ལོངས་
སྤྱོད་པའོ། །དེ་ལ་ཚུལ་དང་མི་མཐུན་པའི་གནས་དང་པོ་སྤང་བའི་ཕྱིར་ནི། གར་
དང་གླུ་དང་རོལ་མོའི་སྒྲ་ལ་སོགས་པ་ནས། དུས་མ་ཡིན་པའི་ཟས་ཀྱི་བར་དུ་སྤོང་
བ་བཅས་སོ། །ཚུལ་དང་མི་མཐུན་པའི་གནས་གཉིས་པ་སྤང་བའི་ཕྱིར། གསེར་
དངུལ་ལེན་པ་སྤོང་བ་བཅས་ཏེ། གསེར་དངུལ་ནི་གསོག་འཇོག་ཐམས་ཅད་ཀྱི་རྩ་
བ་དང་གཙོ་བོ་ཡིན་པའི་ཕྱིར་རོ། ཁྱིམ་པའི་ཕྱོགས་ལ་ནི། དེ་ཙམ་དུ་ཉེས་པ་མི་ཆེ་
ཞིང་། ཚུལ་དང་མི་མཐུན་པ་མེད་པས་དེའི་ཕྱིར་བསྙེན་གནས་ཀྱི་ཡན་ལག་ཏུ་གསེར་
དངུལ་ལེན་པར་སྤོང་བ་མ་བཅས་སོ། །ཅིའི་ཕྱིར་གར་དང་གླུ་དང་རོལ་མོའི་སྒྲ་
དང་སྤོས་དང་ཕྲེང་བ་དང་བྱུག་པ་འཆང་བ་གང་ཡིན་པ་བསྙེན་གནས་པའི་སྡོམ་པ་
ལ་ཡན་ལག་གཅིག་ཏུ་བཅས་ལ། དགེ་ཚུལ་ལ་ནི་ཡན་ལག་གཉིས་སུ་མཛད་དེ་
བཅས་ཞེ་ན། ཁྱིམ་པ་ལ་ཅི་ནས་ཀྱང་དེ་དང་འགལ་ན་ཉེས་པ་གཅིག་བཤགས་
པར་ཟད་ཀྱི། གཉིས་མི་དགོས་པར་བྱ་བའི་ཕྱིར་ཡང་བར་མཛད་ནས་ཡན་ལག་
གཅིག་ཏུ་བསྡུས་ལ། རབ་ཏུ་བྱུང་བའི་ཚུལ་དང་མི་མཐུན་པས་དེ་དང་འགལ་ན་
ཉེས་པ་གཉིས་བཤགས་དགོས་ཤིང་གཅིག་མ་ཡིན་པས་ལྕི་བར་མཛད་ནས་ཡན་
ལག་གཉིས་སུ་བཅས་སོ། །
ཏ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་ང་།
གསུམ་པ་བསམ་པ་ཕྱིན་ཅི་ལོག་སྤོང་བ་ནི། ཁྱིམ་པ་རྣམས་ནི་བྱ་བ་ངན་
པ་ལ་ཆགས་པས། སེར་སྣ་ལ་སོགས་པ་སེམས་ཀྱི་སྐྱོན་མང་དུ་འབྱུང་ལ། དེ་དག་
ཀྱང་ངན་སོང་གི་རྒྱུ་ཡིན་པས། དེ་དག་ལས་བཟློག་པའི་ཕྱིར། སེར་སྣ་གཡོ་རྒྱུ་
ཆགས་དང་སྙོམས་ལས་དང༌། །མངོན་པའི་ང་རྒྱལ་འདོད་ཆགས་ཞེ་སྡང་དང༌། །
རིགས་དང་གཟུགས་དང་ཐོས་པ་ལང་ཚོ་དང་། །དབང་ཐང་ཆེ་བ་རྒྱལ་བས་དགྲ་
བཞིན་གཟིགས། །ཞེས་གསུངས་ཏེ། རང་གི་ཡོ་བྱད་ཀུན་ཏུ་འཛིན་ཅིང་གཏོང་བ་
དང་མི་མཐུན་པའི་སེར་སྣ་དང༌། རང་གི་ཉེས་པ་བཀབ་པའི་ཐབས་འཛིན་པའི་
གཡོ་དང༌། གཞན་སླུ་བའི་དོན་དུ་ཡང་དག་པ་མ་ཡིན་པའི་ཡོན་ཏན་ཀུན་ཏུ་སྟོན་
པའི་སྒྲ་དང་། ལུས་དང་ལོངས་སྤྱོད་ལ་སྲེད་པའི་ཆགས་པ་དང་། དགེ་བ་སྒྲུབ་པ་
ལ་མི་སྤྲོ་བའི་སྙོམས་ལས་དང་། ཡོན་ཏན་ཁྱད་པར་ཅན་མ་ཐོབ་པ་བདག་གིས་
ཐོབ་བོ་སྙམ་དུ་སེམས་ཁེངས་པ་མངོན་པའི་ང་རྒྱལ་དང་། འཁྲིག་པ་ལ་སྲེད་པའི་
འདོད་ཆགས་དང་། སེམས་ཅན་ལ་ཀུན་ནས་མནར་སེམས་པའི་ཞེ་སྡང་དང་ཆོས་
བརྒྱད་པོ་དེ་དག་དང་། རིགས་ལ་སོགས་པ་ཆོས་ལྔ་ལ་ཆགས་པས་སེམས་ཁེངས་
པའི་རྒྱགས་པ་སྟེ། མི་དགེ་བའི་ཆོས་བཅུ་གསུམ་པོ་དེ་དག་ནི། དགེ་བའི་སྲོག་
འཕྲོག་པར་བྱེད་པས་དགྲ་དང་འདྲ་བར་གཟིགས་ཏེ། སྐད་ཅིག་ཀྱང་འགྲོགས་
པར་མི་བྱའོ་ཞེས་པའོ། །ང་རྒྱལ་ནི་རིགས་སོགས་ཀྱི་ཡོན་ཏན་གཞན་དང་འཇལ་
བས་སེམས་ཁེངས་པ་ཡིན་ལ། རྒྱགས་པ་ནི་གཞན་ལ་མི་ལྟོས་པར་རང་གི་རིགས་
སོགས་ཀྱིས་སེམས་ཁེངས་པ་སྟེ། མཛོད་དུ། ང་རྒྱལ་ཁེངས་པ་རྒྱགས་པ་ནི། །རང་གི་



བཤེས་པའི་སྤྲིངས་ཡིག
ཆོས་ལ་ཆགས་པ་ཡིས། །སེམས་ནི་ཡོངས་སུ་གཏུགས་པའོ། །ཞེས་བཤད་དོ། །བཞི་
པ་བག་ཡོད་པར་བྱ་བ་ནི། དགེ་བའི་ཆོས་རྣམས་ཀྱི་རྩ་བ་ནི། བག་ཡོད་པ་ཡིན་ལ།
ཁྱིམ་པ་རྣམས་ལ་ཡང་བག་དང་བཅས་པར་བྱ་བ་ཡོད་པས། དེ་ལ་འགོད་པར་
བཞེད་ནས། བག་ཡོད་བདུད་རྩིའི་གནས་དེ་བག་མེད་པ། །འཆི་བའི་གནས་སུ་
ཐུབ་པས་བཀའ་བསྩལ་ཏེ། །དེ་བས་ཁྱོད་ཀྱི་དགེ་ཆོས་སྤེལ་སླད་དུ། །གུས་པས་
རྟག་ཏུ་བག་དང་བཅས་པར་མཛོད། །ཅེས་གསུངས་ཏེ། དགེ་བའི་ཆོས་བསྒོམ་
ཞིང་། ཟག་པ་དང་བཅས་པའི་ཆོས་རྣམས་ལ་སེམས་བསྲུང་བའི་མཚན་ཉིད་ཅན་
གྱི་བག་ཡོད་པ་ནི་འཆི་བ་མེད་པའི་གོ་འཕང་མྱ་ངན་ལས་འདས་པ་བདུད་རྩིའི་
གནས་ཡིན་ལ། ཇི་སྐད་བཤད་པ་ལས་བཟློག་པའི་བག་མེད་པ་ནི་འཁོར་བར་སྐྱེ་
བ་དང་། འཆི་བའི་སྡུག་བསྔལ་མྱོང་བའི་གནས་ཡིན་ནོ། །ཞེས་ཐུབ་པས་བཀའ་
བསྩལ་ཏེ། ཇི་སྐད་དུ། བག་ཡོད་བདུད་རྩིའི་གནས་ཡིན་ཏེ། །བག་མེད་པ་ནི་འཆི་
བའི་གནས། །བག་ཡོད་འཆི་བར་མི་འགྱུར་ཏེ། །བག་མེད་པ་ནི་རྟག་ཏུ་འཆི། །
ཞེས་གསུངས་པའི་ཕྱིར་རོ། །གང་གི་ཕྱིར་དེ་ལྟར་ཡིན་པ་དེ་བས་ན། ཁྱོད་ཀྱིས་
དགེ་བའི་ཆོས་མ་སྐྱེས་པ་བསྐྱེད་པ་དང་། སྐྱེས་པ་གོང་ནས་གོང་དུ་སྤེལ་བའི་སླད་
དུ་རྟག་ཏུ་དགེ་བའི་ཆོས་ལ་གོམས་པར་བྱེད་པའི་བག་ཡོད་དང་བཅས་པར་མཛོད་
ཅིག ཅེས་པའོ། ། །
གལ་ཏེ་ཁྱོད་ཀྱིས་ཁོ་བོའི་དོན་བྱེད་པར་འདོད་ན་དང་པོ་ཉིད་ནས་དགེ་
བ་ལ་བསྐལ་བའི་གདམས་པ་འདི་ཅིའི་ཕྱིར་མ་སྨྲས། ཁོ་བོ་སྔར་བག་མེད་པར་



_ གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གྱུར་ཟིན་པས་ད་ཅི་བྱར་ཡོད་སྙམ་ན། གང་ཞིག་སྔོན་ཆད་བག་མེད་གྱུར་པ་ལས། །
ཕྱི་ནས་བག་དང་ལྡན་པར་གྱུར་དེ་ཡང་། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །
དགའ་བོ་སེར་ཕྲེང་མཐོང་ལྡན་བདེ་བྱེད་བཞིན། །ཞེས་གསུངས་ཏེ། སྐྱེས་བུ་གང་
ཞིག་སྔོན་ཆད་ཉོན་མོངས་ པས་ཟིལ་གྱིས་མནན་ པའམ་ སྡིག་ པའི་ གྲོགས་པོའི་
དབང་གིས་མི་དགེ་བ་བྱུང་རྒྱལ་དུ་སྤྱད་དེ་བག་མེད་པར་གྱུར་ཏུ་ཟིན་པ་ལས།
ཕྱིས་དགེ་བའི་བཤེས་གཉེན་དང་ཕྲད་དེ་བླང་དོར་ལ་གཟོབ་པ་ལྷུར་ལེན་པའི་སྒོ་
ནས་བག་ཡོད་པ་དང་ལྡན་པར་གྱུར་པ་དེ་ཡང་། ཟླ་བ་སྤྲིན་གྱི་སྒྲིབ་གཡོགས་དང་
བྲལ་བ་ལྟར་ཤིན་ཏུ་མཛེས་སོ། །དེ་ལྟ་བུའི་སེམས་ཅན་འགའ་མཐོང་ངམ་ཞེ་ན།
མཐོང་སྟེ། དཔེར་ན། དགའ་བོ་ཞེས་བྱ་བ་བཅོམ་ལྡན་འདས་ཀྱི་གཅུང་ཤཱཀྱ་གཞོན་ནུ་
འདོད་ཆགས་ཅན་ཞིག་སྟེ། དེ་རང་གི་ཆུང་མ་དང་སྐད་ཅིག་ཙམ་ཡང་འབྲལ་མི་
ཕོད་པ་ན། དེ་བཞིན་གཤེགས་པས་རབ་ཏུ་བྱུང་སྟེ། དེ་དེའི་ཆེའང་ཉིན་མཚན་
དུ་རང་གི་ཆུང་མ་ལ་རྟོག་གིས། དགེ་བ་ལ་མ་ཡིན་པ་ན། བཅོམ་ལྡན་འདས་ཀྱིས་
དམྱལ་བའི་འཇིགས་པ་མངོན་སུམ་དུ་བསྟན་ཏེ། སྐྲག་པ་བསྐྱེད་ནས་ལམ་བསྒོམ་
དུ་བཅུག་པས་དགྲ་བཅོམ་པ་ཐོབ་སྟེ། ཉན་ཐོས་དབང་པོའི་སྒོ་བསྡམས་པ་རྣམས་
ཀྱི་མཆོག་ཏུ་ལུང་བསྟན་ཏོ། །སོར་མོའི་ཕྲེང་བ་ནི། བྲམ་ཟེའི་ཁྱིའུ་ཞིག་སྟེ། དེ་
བླུན་པ་ཞིག་ཡིན་པས་མཁན་པོས་མི་སྟོང་བསད་དེ་སོར་མོའི་ཕྲེང་བ་བྱས་ན་ཆོས་
སུ་འགྱུར་རོ་ཞེས། ཆོས་མ་ཡིན་པ་བསྟན་པས་བསླུས་ཏེ། མི་སྟོང་དུ་གཅིག་གིས་
མ་ཚང་བ་བསད་པ་ལས། དེ་བཞིན་གཤེགས་པས་རབ་ཏུ་བྱུང་སྟེ་དགྲ་བཅོམ་པ་



བཤེས་པའི་སྤྲིངས་ཡིག
ཐོབ་བོ། །མཐོང་ལྡན་ནི་མ་སྐྱེས་དག་སྟེ། དེ་ཡང་སྡིག་པའི་གྲོགས་པོ་ལྷ་སྲིན་དང་
ཕྲད་པས་ཕ་ཆོས་དང་ལྡན་པའི་རྒྱལ་པོ་བསད་པ་སོགས་སྡིག་པ་མང་དུ་བྱས་པ་
ལས། ཕྱིས་སྟོན་པ་ལ་དད་པ་ཐོབ་པས། སྡིག་པའི་འབྲས་བུ་ལས་ཐར་ཏེ། བཅོམ་
ལྡན་འདས་ཀྱིས་དགེ་བསྙེན་དད་པ་ཅན་རྣམས་ཀྱི་མཆོག་ཏུ་ལུང་བསྟན་ཏོ། །བདེ་
བྱེད་ནི་གཞན་གྱི་ཆུང་མ་ལ་ཉལ་པོ་བྱེད་དུ་འགྲོ་བ་མས་བཟློག་པས། མ་བསད་པ་
ཞིག་སྟེ། རབ་ཏུ་བྱུང་བ་ན་མཚམས་མེད་བྱས་པར་ཤེས་ནས། དགེ་འདུན་གྱིས་
བསྐད་པ་ལས། མཐའ་འཁོབ་ཏུ་ཕྱིན་ནས་གཙུག་ལག་ཁང་བརྩིགས་ཏེ་བསྡད་
པས། དེ་ལ་བརྟེན་ནས་རང་བཞིན་དུ་གནས་པའི་དགེ་སློང་མང་པོ་འདུས་པ་ན།
དེས་དགེ་འདུན་གྱི་གནས་བརྟན་བྱས་ཏེ། དགེ་འདུན་ཚུལ་བཞིན་དུ་བསྐྱངས་
པས། ཚེ་འཕོས་ནས་མཚམས་མེད་པའི་རྣམ་སྨིན་གྱིས། དམྱལ་བར་ཕོ་ལོང་
བརྡབས་པ་ཙམ་ཞིག་སྐྱེས་ཏེ། དེ་ནས་ཤི་འཕོས་ནས་ལྷར་སྐྱེསཏེ་བཅོམ་ལྡན་
འདས་ཀྱི་ཐད་དུ་རྒྱུན་དུ་ཞུགས་པའི་འབྲས་བུ་ཐོབ་པར་བཤད་དོ། །
ལྔ་པ་བཟོད་པ་ལ་གནས་པར་བྱ་བ་ནི། ཁྱིམ་པ་རྣམས་ནི་མི་འདོད་པ་དུ་
མ་ཐོག་ཏུ་བབ་པའི་དབང་གིས་ཁྲོ་བ་མང་བས། དེ་ལས་བཟློག་སྟེ་བཟོད་པའི་
ཡོན་ཏན་བསྟན་པའི་ཕྱིར། འདི་ལྟར་ཟད་མཚུངས་དཀའ་ཐུབ་མ་མཆིས་པས།
ཁྱོད་ཀྱིས་ཁྲོ་བའི་གོ་སྐབས་དབྱེ་མི་བགྱི། ཁྲོ་བ་སྤངས་པས་ཕྱིར་མི་ལྡོག་པ་ཉིད། །
ཐོབ་པར་འགྱུར་བར་སངས་རྒྱས་ཞལ་གྱིས་བཞེས། །ཞེས་གསུངས་ཏེ། བཟོད་པ་ནི།
འདིར་གནོད་པ་ལ་མི་ཁྲོ་ཞིང༌། ཁྲོ་བ་སྐྱེས་ཀྱང་རྒྱུན་མི་འཛིན་པ་སྟེ། དེ་དང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞིར་ན་བློ་གྲོས་ཞབས་ཀྱི་གསུང་འབུར་པོད་བཞི་པ།
མཚུངས་པའི་དཀའ་ཐུབ་གཞན་འགའ་ཡང་མ་མཆིས་པས་དེ་ཁོ་ན་དཀའ་ཐུབ་ཀྱི་
མཆོག་ཡིན་ཏེ། མེ་དང་ཆུར་འཇུག་པ་དང༌། རྩ་བ་དང་འབྲས་བུ་ཟ་བ་དང་། ཤིང་
ཤུན་དང་ལོ་མ་གྱོན་པ་སོགས་ནི། ལུས་གདུང་བ་ཙམ་དུ་ཟད་ཀྱི། དེ་དག་ལས་
མཐོ་རིས་ཀྱང་མི་ཐོབ་ན་ཐར་པ་ལྟ་ཅི་སྨོས། དེའི་ཕྱིར་དེ་དག་ནི་དཀའ་ཐུབ་མ་
ཡིན་ནོ། །གང་གིས་ཕྱིར་བཟོད་པ་དེ་ལྟར་ཕན་ཡོན་ཆེ་བ་དེ་བས་ན། ཁྱོད་ཀྱིས་
དཀའ་ཐུབ་ཀྱི་མཆོག་དེའི་མི་མཐུན་ཕྱོགས་ཁྲོ་བའི་གོ་སྐབས་ཅུང་ཟད་ཀྱང་དབྱེ་
བར་མི་བགྱི་སྟེ། བཟོད་པ་བསྟེན་པའི་སྒོ་ནས་ཁྲོ་བ་སྤངས་པས་འདོད་པའི་ཁམས་སུ་
ཕྱིར་མི་ལྡོག་པ་ཉིད་ཐོབ་པར་སངས་རྒྱས་ཀྱི་ཞལ་གྱིས་བཞེས་པའི་ཕྱིར་རོ། །དེ་
ཡང་མདོ་ལས། དགེ་སློང་དག་འདི་ལྟ་སྟེ། ཁྲོ་བ་སྤོངས་ཤིག ཁྱོད་ཕྱིར་མི་ལྡོག་
པའི་གཉའ་བོར་གྱུར་པ་ཡིན་ནོ། །ཞེས་གསུངས་པ་ལྟར་རོ། ཁྲོ་བ་དང་འདོད་པ་
ལ་འདུན་པ་གཉིས་ནི། འདོད་ཁམས་ཀྱི་རྒྱུ་ཡིན་ལ། འདོད་པ་ལ་འདུན་པ་མ་
སྤངས་པར་ཡང་། ཁྲོ་བ་སྤོངས་མི་ནུས་པས། དེའི་ཕྱིར་ཁྲོ་བ་སྤངས་པས་འདོད་པ་
ལས་འདའ་བར་བཤད་དེ། དེ་ལྟར་དང་པོ་ཉིད་ནས་ཁྲོ་བའི་གོ་སྐབས་མི་དབྱེ་བར་
བསྟན་ནས། གལ་ཏེ་ཁྲོ་བ་སྐྱེས་ན་ཡང་། དེའི་མོད་ལ་ཞི་བར་བྱ་སྟེ། འཁོན་དུ་
གཟུང་བར་མི་བྱའོ་ཞེས་བསྟན་པའི་ཕྱིར། བདག་ནི་འདིས་སྤོས་འདིས་བཏགས་
ཕམ་པར་བྱས། །འདི་ཡིས་བདག་ནོར་འཕྲོགས་པར་གྱུར་ཏོ་ཞེས། །འཁོན་དུ་
འཛིན་པས་འཁྲུག་ལོང་རྣམས་བསྐྱེད་དེ། །འཁོན་འཛིན་རྣམ་སྤངས་བདེ་བར་གཉིད་
ཀྱིས་ལོག །ཅེས་གསུངས་ཏེ། གང་གི་ཕྱིར་ཁྲོ་བའི་གོ་སྐབས་དབྱེ་བར་མི་བྱ་བ་



བཤེས་པའི་སྤྲིངས་ཡིག
དེའི་ཕྱིར། བདག་ནི་འདིས་ཚིག་ངན་པས་སྤྲོས་སོ། །འདིས་བདག་དབྱུག་པ་ལ་
སོགས་པས་བཏགས་སོ། །འདིས་བདག་མཐུས་ཕམ་པར་བྱས་སོ། །འདི་ཡིས་
བདག་གི་ནོར་ཕྲོགས་པར་གྱུར་ཏོ་ཞེས་གནོད་པའི་མཚན་མ་དམ་དུ་འཛིན་པ།
འཁོན་དུ་འཛིན་པས་ལུས་ངག་གི་ཉེས་རྩོམ་དུ་གྱུར་པའི་འཁྲུག་ལོང་རྣམས་བསྐྱེད་
ཅིང་སྡུག་བསྔལ་བར་བྱེད་ལ། དེ་ལྟ་བུའི་འཁོན་འཛིན་རྣམ་པར་སྤངས་པས་སེམས་
ལ་སྡུག་བསྔལ་མེད་པའི་ཕྱིར། བདེ་བར་གཉིད་ཀྱིས་ལོག་པར་འགྱུར་བས་བསྒྲིམས་
ཏེ་འཁོན་འཛིན་སྤང་བར་རིགས་སོ། །སྤྱོད་འཇུག་ལས་ཀྱང་། མདོར་ན་ཁྲོ་བས་
བདེར་གནས་པ། །དེ་ནི་འགའ་ཡང་ཡོད་མིན་ཏེ། །ཞེས་དང༌། གང་ཞིག་བསྒྲིམས་
ཏེ་ཁྲོ་འཇོམས་པ། །དེ་ནི་འདི་དང་གཞན་དུ་བདེ། །ཞེས་གསུངས་པ་བཞིན་ནོ། །
དྲུག་པ་སྒོ་གསུམ་གྱི་སྤྱོད་པ་དམན་པ་སྤངས་ཏེ། བཟང་པོ་ལ་བསླབ་
པར་གདམས་པ་ནི། སོ་སོ་སྐྱེ་བོ་རྣམས་ལ་ཇི་སྐད་བཤད་པའི་དགེ་བ་དང་མི་དགེ་
བའི་སེམས་འདྲེས་མར་འབྱུང་བས། དགེ་བའི་སེམས་རྣམས་ནི་བརྟན་པར་བྱ་ལ།
མི་དགེ་བའི་སེམས་རྣམས་ནི་མི་བརྟན་པར་བྱའོ་ཞེས་བསྟན་པའི་ཕྱིར། སེམས་ནི་
ཆུ་དང་ས་དང་རྡོ་བ་ལ། །རི་མོ་བྲིས་པ་དེ་འདྲར་རིག་པར་བགྱི། །དེ་ནང་ཉོན་
མོངས་ཅན་ལ་དང་པོ་ནི། །མཆོག་སྟེ་ཆོས་འདོད་རྣམས་ལ་ཐ་མ་ལགས། །ཞེས་
གསུངས་ཏེ། སེམས་ཅན་གྱི་རིས་ན། སེམས་ཀྱི་འཇུག་པ་མི་བརྟན་པ་དང་།
བརྟན་པའི་བྱེ་བྲག་ལས། ཆུ་ལ་རི་མོ་བྲིས་པ་དང་། ས་ལ་རི་མོ་བྲིས་པ་དང་། རྡོ་
ལ་རི་མོ་བྲིས་པ་ཇི་ལྟར་བ་བཞིན་རྣམ་པ་གསུམ་དུ་རིག་པར་བགྱི་སྟེ། དེ་རྣམས་
3!



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཀྱི་ནང་ནས་ཉོན་མོངས་ཅན་གྱི་སེམས་ལ། དང་པོ་ཆུ་ལ་རི་མོ་བྲིས་པ་ལྟ་བུ་མི་
བརྟན་པ་མཆོག་ཡིན་ལ། ཆོས་འདོད་དེ་དགེ་བའི་སེམས་རྣམས་ལ་ཐ་མ་རྡོ་ལ་རི་
མོ་བྲིས་པ་ལྟར་བརྟན་པ་མཆོག་ལགས་པས་དེ་བཞིན་དུ་བསྒྲུབ་པར་བྱའོ། །ཇི་
ལྟར་སེམས་ཅན་རྣམས་ཀྱི་སེམས་རྣམ་པ་གསུམ་ཡིན་པ་བཞིན་དུ། ངག་ཀྱང་རྣམ་
པ་གསུམ་ཡིན་པས། དེ་དག་ལ་ཅི་རིགས་པར་བླང་དོར་བྱའོ་ཞེས་བསྟན་པའི་
ཕྱིར། རྒྱལ་བས་སྙིང་ལ་འབབ་དང་བདེན་པ་དང༌། །ལོག་པར་སྨྲ་ལྡན་སྐྱེས་བུ་
རྣམས་ཀྱི་ནི། །སྦྲང་རྩི་མེ་ཏོག་མི་གཙང་ལྟ་བུའི་ཚིག །རྣམ་གསུམ་བཀའ་བསྩལ་
དེ་ལས་ཐ་མ་སྤང་། །ཞེས་གསུངས་ཏེ། སྡིག་པའི་ཆོས་བཅོམ་པའི་རྒྱལ་བས་སྐྱེས་
བུ་རྣམས་ཀྱི་ཚིག་རྣམ་པ་གསུམ་བཀའ་བསྩལ་ཏོ། །ཞེས་སྦྲེལ་ལོ། །གསུམ་གང་
ཞེ་ན། སྙིང་ལ་འབབ་ཅིང་སྙམ་པ་དང་། བདེན་པ་དང་། ལོག་པར་སྨྲ་བའོ། །དེ་
ལ་དང་པོ་ནི་དགའ་བར་བྱས་པས། སྦྲང་རྩི་ལྟ་བུ་དང་། གཉིས་པ་ནི། མཛེས་ཤིང་
བསྔགས་པར་འོས་པས་མེ་ཏོག་ལྟ་བུ་དང༌། གསུམ་པ་ནི། སྨད་པའི་ཕྱིར་མི་གཙང་
བ་ལྟ་བུ་ཡིན་ཏེ། དེ་བས་ན་ཐ་མ་སྤང་ཞིང་། དང་པོ་གཉིས་བསྟེན་པར་བྱའོ། །
སེམས་ཅན་འཁོར་བ་ན་གནས་པ་རྣམས་ཀྱི་སྤྱོད་པ་རྣམ་པ་བཞི་ཡོད་དེ། དེ་ལས་
ཁྱོད་ཀྱིས་སྤྱོད་པ་མཆོག་ལ་གནས་པར་བྱའོ་ཞེས་བསྟན་པའི་ཕྱིར། སྣང་ནས་སྣང་
བའི་མཐར་ཐུག་མུན་པ་ནས། །མུན་པའི་མཐར་ཐུག་སྣང་ནས་མུ་མཐར་ཐུག །
མུན་ནས་སྣང་བའི་མཐར་ཐུག་གང་ཟག་ནི། །བཞི་སྟེ་དེ་དག་རྣམས་ཀྱི་དང་པོ་
མཛོད། །ཅེས་གསུངས་ཏེ། མདོ་ལས། སྣང་བ་ནས་སྣང་བར་འགྲོ་བ་ཞེས་སོགས་
ས.



བཤེས་པའི་སྤྲིངས་ཡིག
གང་ཟག་བཞི་གསུངས་ཏེ། འདི་ལྟར་ལྷ་དང་མི་དབང་ཐང་ཆེན་པོ་རྣམས་ཀྱི་ནང་
དུ་སྐྱེས་ནས། ཡང་དེ་ཉིད་དུ་སྐྱེ་བ་སྣང་བ་ནས་སྣང་བའི་མཐར་ཐུག་པ་དང་། ངན་
འགྲོའམ། མི་དབང་ཐང་ཆུང་ངུ་རྣམས་ཀྱི་ནང་དུ་སྐྱེས་ནས་ཡང་དེ་ཉིད་དུ་སྐྱེ་བ་
མུན་པ་ནས་མུན་པའི་མཐར་ཐུག་པ་དང༌། ལྷ་མི་དབང་ཐང་ཆེན་པོ་རྣམས་ཀྱི་ནང་
དུ་སྐྱེས་ནས། ངན་སོང་གསུམ་དང་། མི་དབང་ཐང་ཆུང་ངུའི་ནང་དུ་སྐྱེ་བ་སྣང་བ་
ནས་མུན་པའི་མཐར་ཐུག་པ་དང་། ངན་སོང་གསུམ་དང་མི་དབང་ཐང་ཆུང་ངུ་རྣམས་
ཀྱི་ནང་དུ་སྐྱེས་ནས། ལྷ་དང་མི་དབང་ཐང་ཆེན་པོ་རྣམས་སུ་སྐྱེ་བ་མུན་པ་ནས་སྣང་
བའི་མཐར་ཐུག་པར་འགྲོ་བ་སྟེ་བཞིའོ། །དེ་དག་ནང་ནས་དང་པོ་སྣང་བ་ནས་
སྣང་བར་འགྲོ་བར་མཛོད་ཅིག་ཅེས་པའོ། ། །
བདུན་པ་གང་དང་འགྲོགས་པའི་མཚན་ཉིད་ཤེས་པར་བྱ་བ་ནི། ཁྱིམ་པ་
རྣམས་ནི་སེམས་ཅན་མང་པོ་དང་འགྲོགས་དགོས་ཏེ། དེ་བས་ན་དེ་དག་ལ་ཅི་
རིགས་པར་བསྒྲུབ་པར་བསྟན་པའི་ཕྱིར། མི་ནི་ས་ཁྲའི་འབྲས་བཞིན་མ་སྨིན་ལ། །
སྨིན་པ་དང་འདྲ་སྨིན་ལ་མ་སྨིན་འདྲ། །མ་སྨིན་མ་སྨིན་པར་སྣང་སྨིན་ལ་ནི། །སྨིན་
པ་སྣང་ཞེས་བགྱི་བར་འདྲར་རྟོགས་མཛོད། །ཅེས་གསུངས་ཏེ། མི་ནི་ཨ་མའི་
འབྲས་བུ་བཞིན་དུ་ཚུལ་བཞི་ཡོད་པས། དེ་དག་གི་མཚན་ཉིད་ཤེས་པར་བྱས་
ནས་སྤང་བླང་ཅི་རིགས་པར་བསྒྲུབ་པར་བྱའོ། །ཨ་མྲའི་འབྲས་བུ་ལ་ནི་ཚུལ་བཞི་
ཡོད་དེ། ཁ་ཅིག་ནི་ནང་མ་སྨིན་ལ། ཕྱི་སྨིན་པ་འདྲ་བ་དང༌། ཁ་ཅིག་ནི་ནང་སྨིན་
ལ་ཕྱི་མ་སྨིན་པ་འདྲ་བ་དང༌། ཁ་ཅིག་ནི་ནང་ཡང་མ་སྨིན་ལ་ཕྱི་ཡང་མ་སྨིན་པར་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། -
སྣང་བ་དང་། ཁ་ཅིག་ནི་ནང་ཡང་སྨིན་ལ་ཕྱི་ཡང་སྨིན་པར་སྣང་བའོ། །དེ་དང་
འདྲ་བར་མི་ལ་ཡང་བཞི་ཡོད་པས། དང་པོ་ནི། བསམ་པ་ཉམས་ལ་སྦྱོར་བ་ཕུན་
སུམ་ཚོགས་པའོ། །གཉིས་པ་ནི། དེ་ལས་བཟློག་པའོ། །གསུམ་པ་ནི། བསམ་
སྦྱོར་གཉིས་ཀ་ཉམས་པའོ། །བཞི་པ་ནི། བསམ་སྦྱོར་གཉིས་ཀ་ཕུན་སུམ་ཚོགས་
པའོ། །བརྒྱད་པ་གཞན་གྱི་ཁྱིམ་ཐབ་ལ་ཆགས་པ་སྤོང་བ་ལ་གཉིས་ལས། དང་པོ་
མགོ་གནོན་པའི་ཚུལ་ལ་གསུམ་གྱི། དང་པོ་འདུ་ཤེས་བསྒྱུར་ཅིང་མི་གཙང་བར་
བལྟ་བ་ནི། འདོད་པས་ལོག་པར་གཡེམ་པ་ནི་ཁྱིམ་པ་རྣམས་ལ་འབྱུང་ཉེ་ཞིང་ཉེས་པ་
ཆེ་བས་དེ་ལས་བཟློག་པའི་ཕྱིར། གཞན་གྱི་ཆུང་མ་མི་བལྟ་མཐོང་ན་ཡང་། །ན་
ཚོད་མཐུན་པར་མ་དང་བུ་མོ་དང་། །སྲིང་མོའི་འདུ་ཤེས་བསྐྱེད་བགྱི་ཆགས་གྱུར་
ན༑ ༑མི་གཙང་ཉིད་དུ་ཡང་དག་བསམ་པར་བགྱི། །ཞེས་གསུངས་ཏེ། མདོ་ལས།
བཙུན་པ་བུད་མེད་ལ་ཇི་ལྟར་བསྒྲུབ་པར་བགྱི། ཞེས་གསོལ་པ་དང་། ཀུན་དགའ་
བོ་མི་བལྟ་བས་སོ། །ཞེས་གསུངས་པ་ལྟར། གཞན་གྱི་ཆུང་མ་ལ་དང་པོ་ཉིད་དུ་
མི་བལྟ་ཞིང་། ཇི་ཞིག་ལྟར་མཐོང་ན་ཡང་ན་ཚོད་དང་མཐུན་པར་རྒན་པ་ལ་མ་དང༌།
གཞོན་པ་ལ་བུ་མོ་དང་། མཉམ་པ་ལ་སྲིང་མོའི་འདུ་ཤེས་བསྐྱེད་པར་བགྱིའོ། །དེ་
ལྟར་བསམས་ཀྱང་ཆགས་པར་གྱུར་ན་དྲི་ང་བ་དང་། སྒོ་དགུ་དོད་པ་ལ་སོགས་པ་
འོག་ནས་འབྱུང་བའི་མི་གཙང་བ་ཉིད་དུ་ཡང་དག་པར་བསམ་པར་བགྱིའོ། ། །
གཉིས་པ་སེམས་བསྲུང་ཞིང་དབང་པོའི་སྒོ་བསྡམ་པ་ནི། གལ་ཏེ་མི་གཙང་
བ་ཉིད་དུ་བསམས་སུ་ཟིན་ཀྱང་། གཙང་བར་སེམས་ན་སེམས་བསྲུང་བར་བྱའོ་



བཤེས་པའི་སྤྲིངས་ཡིག
ཞེས་བསྟན་པའི་ཕྱིར། གཡོ་བའི་སེམས་ནི་ཐོས་མཚུངས་བུ་ལྟ་བུ། །གཏེར་བཞིན་
སྲོག་དང་འདྲ་བར་བསྲུང་བགྱི་སྟེ། །གདུག་པ་དུག་དང་མཚོན་དང་དགྲ་བོ་དང་། །
མེ་བཞིན་འདོད་པའི་བདེ་ལ་ཡིད་འབྱུང་མཛོད། །ཅེས་གསུངས་ཏེ། སྐད་ཅིག་
ཀྱང་མི་གནས་པར་ཡུལ་ལ་གཡོ་བའི་སེམས་ནི་རྟག་ཏུ་ཉོན་མོངས་སྐྱེ་བ་དང་
མཐུན་པའི་ཡུལ་རྣམས་ལ་བསྲུང་བར་བགྱི། ཇི་ལྟར་ཞེ་ན། ཐོས་པ་མི་ཉམས་པར་
བསྲུང་བ་དང་མཚུངས་པར་རམ། བུ་སྡུག་པ་ལྟ་བུར་རམ། ནོར་གྱི་གཏེར་བཞིན་
ནམ། གཅེས་པའི་སྲོག་དང་འདྲ་བར་རོ། །དེར་མ་ཟད་འདོད་པའི་བདེ་བ་ལ་ཡིད་
འབྱུང་བར་ཡང་མཛོད་ཅིག ཅི་དང་འདྲ་བར་ཞེ་ན། གདུག་པའི་སྦྲུལ་ནི་མ་རུངས་
པ་ཉིད་ཀྱིས་དང་། དུག་ནི་གསོད་པར་བྱེད་པ་ཉིད་ཀྱིས་དང༌། མཚོན་ནི་སྡུག་
བསྔལ་བསྐྱེད་པ་ཉིད་ཀྱིས་དང་། དགྲ་བོ་ནི་བདེ་བའི་གེགས་བྱེད་པ་ཉིད་ཀྱིས་
དང༌། མེ་ནི་གདུང་བར་བྱ་བ་ཉིད་ཀྱིས་ཡིད་འབྱུང་བར་བྱ་བ་ཡིན་པ་དེ་བཞིན་
དུའོ། །ཅིའི་ཕྱིར་འདོད་པའི་བདེ་བ་ཡིད་དུ་འོང་བའི་རྣམ་པར་ཉམས་སུ་མྱོང་བ་
དག་ལ་གདུག་པ་ལ་སོགས་པ་བཞིན་དུ་ཡིད་འབྱུང་བར་བྱ་བ་ཡིན་ཞེ་ན། འདོད་
པ་རྣམས་ནི་ཕུང་ཁྲོལ་བསྐྱེད་པ་སྟེ། །རྒྱལ་བའི་དབང་པོས་ཀིམ་པའི་འབྲས་འདྲར་
གསུངས། །དེ་དག་སྤང་བགྱི་ཞེས་ཏེ། འདོད་པ་རྣམས་ནི་ཉེ་བར་སྤྱོད་པའི་དུས་ན་
བདེ་བ་བསྐྱེད་མོད་ཀྱི། འོན་ཀྱང་མཇུག་ཏུ་ཕུང་བ་བསྐྱེད་བྱེད་ཡིན་པས། མཁས་
པ་རྣམས་ཀྱིས་ཡིད་འབྱུང་བར་བྱ་བ་ཡིན་ཏེ། འདི་ལྟར་འདོད་པ་རྣམས་ནི་དང་པོ་
དགའ་བར་བྱེད་པའི་ཕྱིར་དང༌། ཐ་མར་གདུང་བར་བྱེད་པའི་ཕྱིར། རྒྱལ་བའི་



ར
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དབང་པོས། དཔེར་ན། ཀིམ་པའི་འབྲས་བུའི་ཕྱི་ཤུན་བཟང་ལ་ནང་ངན་པ་དང་
འདྲ་བར་གསུངས་སོ། །གཞན་ཡང་འདོད་པ་རྣམས་ནི་འཁོར་བར་འཆིང་བའི་རྒྱུ་
ཡིན་པའི་ཕྱིར་ཡང་སྤང་བར་བྱའོ། །ཞེས་བསྟན་པའི་ཕྱིར། དེ་ཡི་ལྕགས་སྒྲོག་
གིས། འཁོར་བའི་བཙོན་རར་འཇིག་རྟེན་འདི་དག་བཅིངས་ཞེས་གསུངས་ཏེ།
འདོད་པ་དེ་དག་གི་ལྕགས་སྒྲོག་གིས་འཁོར་བའི་བརྩོན་རར་འཇིག་རྟེན་འདི་དག་
དམ་དུ་བཅིངས་པའི་ཕྱིར་ཡང་སྤང་བར་བྱའོ། །དེ་ལྟར་ཡུལ་ལ་སེམས་བསྲུང་བ་
ལ་དབང་པོ་ཚར་བཅད་དགོས་པས། དེ་ལ་སྲན་བསྐྱེད་པའི་ཕྱིར། དབང་པོ་འདུལ་
བ་ལ་བསྔགས་པ་བརྗོད་པ་ནི། གང་དག་དབང་པོ་དྲུག་ཡུལ་རྣམས་ལ་ནི། །རྟག་
ཏུ་མི་བརྟན་གཡོ་དང་གང་དག་ཅིག། གཡུལ་ངོར་དགྲ་ཚོགས་ལས་རྒྱལ་དེ་དག་
ལས། །མཁས་རྣམས་དང་པོ་དཔའ་རབ་ལགས་པར་འཚལ། །ཞེས་གསུངས་ཏེ།
གང་ཟག་གང་དག་མིག་ལ་སོགས་པའི་དབང་པོ་དྲུག གཟུགས་སོགས་ཡུལ་རྣམས་
ལ་རྟག་ཏུ་ཕྲད་ནས་འགྱུར་བས་མི་བརྟན་ལ། ཡུལ་མངོན་པར་འདོད་པས་གཡོ་བ་
དག་གཉེན་པོས་ལེགས་པར་ཐུལ་བ་དང་། གང་དག་ཅིག་འཐབ་མོའི་གཡུལ་ངོར་
དཔའ་ཞིང་བརྟུལ་ཕོད་པའི་དགྲ་ཚོགས་དུ་མ་ལས་རྒྱལ་བ་དེ་དག་ལས་མཁས་པ་
རྣམས་དང་པོ་དབང་པོ་ལས་རྒྱལ་བ་དེ་དཔའ་བོའི་རབ་མཆོག་ལགས་པར་འཚལ་ཏེ།
སེང་གེ་ལ་སོགས་པ་དུད་འགྲོ་ལ་ཡང་གཡུལ་ངོར་རྒྱལ་བ་དུ་མ་སྣང་ལ། དབང་པོ་
ལས་རྒྱལ་བ་མེད་པའི་ཕྱིར་རོ། །
གསུམ་པ་ཆགས་ཡུལ་དང་། ཆགས་ཅན་གྱི་ཉེས་པ་བསམ་པ་ནི། སྔར་



བཤེས་པའི་སྤྲིངས་ཡིག
མི་གཙང་ཉིད་དུ་ཡང་དག་བསམ་པར་བགྱི། ཞེས་བཤད་ན། ཇི་ལྟར་མི་གཙང་བར་
ཡང་དག་པར་བསམ་པར་བྱ་ཞེ་ན། བུད་མེད་གཞོན་ནུའི་ལུས་ནི་ལོགས་ཤིག་ཏུ། །
དྲི་ང་བ་དང་སྒོ་དགུ་དོད་པ་དང་། །མི་གཙང་ཀུན་སྣོད་འདྲ་བ་དགང་དཀའ་དང་། །
པགས་པས་གཡོགས་དང་རྒྱན་ཡང་ལོགས་ཤིག་གཟིགས། །ཞེས་གསུངས་ཏེ།
བུད་མེད་གཞོན་ནུའི་ལུས་ནི་དྲི་ང་བ་དང༌། མི་གཙང་བ་འཛགས་པའི་སྒོ་དགུ་དོད་
པ་དང༌། བཤང་ཅི་ལ་སོགས་པའི་མི་གཙང་བའི་རྫས་སྣ་ཚོགས་ཀྱིས་ནང་གང་
བས་མི་གཙང་བ་ཀུན་གྱི་སྣོད་དང་འདྲ་བ་དང་། ཟས་སྐོམ་སོགས་ཇི་ཙམ་སྤྱད་
ཀྱང་མི་ཚིམ་པས་དགང་དཀའ་བ་དང་། སྙིང་པོ་མེད་པས་པགས་པས་གཡོགས་
པ་ཙམ་ཡིན་པས་ཆགས་པའི་གནས་མ་ཡིན་ལ། འོན་ཏེ་དྲི་དང་རྒྱན་གྱིས་སྤྲས་པས་
ཆགས་ན། ལུས་དེ་ལྟ་བུ་ཡང་ལོགས་ཤིག་ཏུ། དྲི་དང་)བརྒྱན་ཡང་ལོགས་ཤིག་ཏུ་
གཟིགས་དང་། དེས་ན་ཆགས་པར་མི་འགྱུར་རོ། །ཞེས་པའོ། ། །
སྤྱོད་འཇུག་ལས། ལུས་ལ་བསྐུས་པའི་དྲི་དེ་ཡང་། །ཙནྡན་སོགས་ཡིན་
གཞན་མིན་ན། །གཞན་གྱི་དྲི་ཡིས་གཞན་དག་ལ། །ཅི་ཡི་ཕྱིར་ན་ཆགས་པར་བྱེད། །
ཅེས་གསུངས་པ་བཞིན་ནོ། །དེ་ལྟར་ཡུལ་གྱི་ཉེས་པ་བསྟན་ནས། འདོད་པ་རྣམས་
ནི་ཇི་ཙམ་སྤྱད་ཀྱང་ངོམས་མི་ཤེས་སོ་ཞེས་ཡུལ་ཅན་ཆགས་པའི་ཉེས་པ་བསྟན་
པའི་ཕྱིར། ཇི་ལྟར་མཛེ་ཅན་སྲིན་བུས་ཉེན་པ་ནི། །བདེ་བའི་དོན་དུ་མེ་ལ་ཀུན་
བརྟེན་ཀྱང་། །ཞི་བར་མི་འགྱུར་དེ་དང་འདྲ་བར་ནི། །འདོད་པ་རྣམས་ལ་ཆགས་
པའང་མཁྱེན་པར་མཛོད། །ཅེས་གསུངས་ཏེ། ཇི་ལྟར་མཛེ་ཅན་སྲིན་བུས་ཟོས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་རུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པས་ཉེན་པ་ནི། བདེ་བར་འདོད་པའི་དོན་དུ་མེ་ལ་ཀུན་ཏུ་བརྟེན་ཀྱང་དེས་ཞི་བར་
མི་འགྱུར་བར། སླར་གདུང་བ་འཕེལ་བར་འགྱུར་བ་དང་འདྲ་བར། བྱིས་པ་འདོད་
པ་རྣམས་ལ་ཆགས་པའང་འདོད་པའི་གདུང་བ་བསལ་བའི་དོན་དུ་ཡུལ་རྣམས་ལ་བརྟེན་
པར་བྱེད་ཀྱང་དེས་ཞི་བར་མི་འགྱུར་གྱི། སླར་ཡང་འཕེལ་བ་ཁོ་ནར་འགྱུར་རོ། །
ཞེས་མཁྱེན་པར་མཛོད་ཅིག་ཅེས་པའོ། །རིན་ཆེན་ཕྲེང་བ་ལས་ཀྱང་། གཡན་པ་
ཕྲུགས་ན་བདེ་འགྱུར་བ། །དེ་བས་གཡན་པ་མེད་ན་བདེ། །དེ་བཞིན་འཇིག་རྟེན་
འདོད་ལྡན་བདེ། །འདོད་པ་མེད་ན་དེ་བས་བདེ། །ཞེས་གསུངས་པ་བཞིན་ནོ། །
གཉིས་པ་ས་བོན་དང་བཅས་པ་སྤོང་བའི་ཚུལ་ལ་དྲུག་གི དང་པོ་དངོས་ནི།
གོང་དུ་བཤད་པའི་མི་གཙང་བ་བསྒོམ་པ་སོགས་ཀྱང་འདོད་ཆགས་རེ་ཞིག་རྣམ་
པར་གནོན་པ་ཙམ་ཡིན་གྱི། དྲུངས་ནས་འབྱིན་བྱེད་མ་ཡིན་པས། ས་བོན་དང་
བཅས་པ་སྤོང་བར་འདོད་པས། ལམ་འདི་བསྒོམ་པར་བྱའོ་ཞེས་བསྟན་པའི་ཕྱིར། །
དོན་དམ་གཟིགས་པར་བགྱི་སླད་དངོས་རྣམས་ལ། །ཚུལ་བཞིན་ཡིད་ལ་བགྱིད་
པ་དེ་གོམས་མཛོད། །དེ་དང་འདྲ་བར་ཡོན་ཏན་ལྡན་པ་ཡི། །ཆོས་གཞན་འགའ་
ཡང་མཆིས་པ་མ་ལགས་སོ། །ཞེས་གསུངས་ཏེ། ཡེ་ཤེས་དམ་པའི་སྤྱོད་ཡུལ་དུ་
གྱུར་པས་ན་དོན་དམ་པ་སྟེ། ཆོས་རྣམས་ཀྱི་གནས་ལུགས་ཕྱིན་ཅི་མ་ལོག་པ་ཡེ་
ཤེས་ཀྱི་མིག་གིས་གཟིགས་པར་བགྱི་བའི་སླད་དུ། གཟུགས་ལ་སོགས་པ་ཕྱི་དང་
ནང་གི་དངོས་པོ་རྣམས་ལ་ཡང་དག་པའི་ཤེས་རབ་ཀྱིས་རྣམ་པར་དཔྱད་ནས་
གོམས་པར་བྱེད་པའི་ཚུལ་བཞིན་ཡིད་ལ་བགྱིད་པ་དེ་ཡང་དང་ཡང་དུ་མངོན་དུ་
3



བཤེས་པའི་སྤྲིངས་ཡིག
བྱེད་པའི་སྒོ་ནས་གོམས་པར་མཛོད་ཅིག དེ་དང་འདྲ་བར་ཉོན་མོངས་འཇོམས་
ཤིང་གཉེན་པོ་སྐྱེད་པར་བྱེད་པའི་ཡོན་ཏན་དང་ལྡན་པའི་ཆོས་གཞན་ནི། འགའ་
ཡང་འཇིག་རྟེན་ན་མཆིས་པ་མ་ལགས་པའི་ཕྱིར་རོ། །འདིར་དོན་དམ་པ་ནི་གང་།
དེའི་ཡུལ་ཚུལ་བཞིན་ཡིད་ལ་བྱེད་པ་བསྒོམ་པ་ནི་ཇི་ལྟ་བུ་ཞེ་ན། ཆོས་རྣམས་ཀྱི་
གནས་ལུགས་ཀྱི་དེ་ཁོ་ན་ཉིད་ནི་དོན་དམ་པ་ཞེས་བྱའོ། །དེ་ཡང་ཅི་འདྲ་ཞིག་ཅེ་ན།
དབུ་མ་རྩ་བར། གཞན་ལས་ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤོས་
པ༑ རྣམ་རྟོག་མེད་དོན་ཐ་དད་མེད། །དེ་དེ་ཁོ་ནའི་མཚན་ཉིད་དོ། །ཞེས་
གསུངས་པ་ལྟར། སྒྲ་དང་རྟོག་པས་སྤྱིའི་ཚུལ་གྱིས་ཀྱང་ཤེས་བྱ་མ་ཡིན་པ། གཞན་
གྱིས་བསྟན་པས་རྟོགས་བྱའང་མ་ཡིན་པ། རྣལ་འབྱོར་པས་སོ་སོ་རང་རིག་པའི་
ཡེ་ཤེས་ཀྱིས་བརྗོད་དུ་མེད་པའི་ཚུལ་དུ་རིག་པར་བྱ་བ་ཞིག་གོ །དེ་ཡང་གཟུགས་
སོགས་རྟེན་ཅིང་འབྲེལ་བར་འབྱུང་བའི་ཆོས་འདི་རྣམས་ཀྱི་རང་བཞིན་ ལས།
གཞན་དུ་བཙལ་བར་མི་བྱ་སྟེ། རྟེན་འབྲེལ་ལས་གཞན་པའི་དོན་དམ་པའི་ཆོས་
རྟོགས་པས་ནི། སུ་ཡང་གྲོལ་བ་མེད་ཅིང་། མ་རྟོགས་པས་འགའ་ཡང་བཅིངས་པ་
མེད་པའི་ཕྱིར། ཕྱི་རོལ་པ་རྣམས་ཀྱི་བདག་དང་། གཙོ་བོ་ལ་སོགས་པ་བཞིན་ནོ། །
གཟུགས་སོགས་རྟེན་ཅིང་འབྲེལ་བར་འབྱུང་བ་འདི་དག་གི་རང་བཞིན་ཇི་ལྟ་བ་
བཞིན་མ་རྟོགས་པས་ནི་བྱིས་པ་རྣམས་བཅིངས་པ་ཡིན་ཏེ། ཕྱི་དང་ནང་གི་གཟུགས་
ལ་སོགས་པ་ལ་དངོས་པོར་མངོན་པར་ཞེན་ནས། གང་ཟག་དང་། ཆོས་ཀྱི་བདག་
ཏུ་བཟུང་བ་ལས་ནི་བྱིས་པ་རྣམས་འཆིང་བྱེད་ཉོན་མོངས་པ་དང་། རྣམ་པར་རྟོག་
བ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་འབས་ཀྱི་གསུང་འབུམ་པོད་བཞི་པ།
པ་མ་ལུས་པ་སྐྱེ་བའི་ཕྱིར་རོ། །ཇི་སྐད་དུ། རིན་ཆེན་ཕྲེང་བར། ཇི་སྲིད་ཕུང་པོར་
འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་པ་ལས་ཡང་ལས་ཏེ། །
ལས་ལས་ཡང་ནི་འཁོར་བར་འགྱུར། །ཞེས་གསུངས་པ་ལྟར་རོ། །གཟུགས་
སོགས་རྟེན་འབྲེལ་གྱི་ཆོས་རྣམས། གོང་དུ་ཇི་སྐད་བཤད་པ་ལྟར་གྱི་སྟོང་པ་ཉིད་
བརྗོད་དུ་མེད་པའི་ཚུལ་དུ་རྟོགས་པས་ནི། ཉོན་མོངས་པ་དང༌། རྣམ་པར་རྟོག་པ་
མ་ལུས་པ་སྤངས་ཏེ་གྲོལ་བར་འགྱུར་ཏེ། ཡང་དེ་ཉིད་ལས། དེ་ནི་རང་གཞན་
གཉིས་ཀ་དང་། །དུས་གསུམ་དུ་ཡང་མ་ཐོབ་ཕྱིར། །ངར་འཛིན་པ་ནི་ལྡོག་པར་
འགྱུར། །དེ་ནས་ལས་དང་སྐྱེ་བ་ཡང་། །ཞེས་གསུངས་སོ། །ཇི་སྐད་བཤད་པའི་
ཆོས་རྣམས་ཀྱི་དེ་ཁོ་ན་ཉིད། དེ་ཉིད་བདག་མེད་པ་ཞེས་ཀྱང་བྱ། དེ་རྟོགས་པ་
ལས། གཞན་པའི་ཐར་པ་ཐོབ་པའི་ཐབས་མེད་ཅིང་། དེ་རྟོགས་ན་མཐར་འཛིན་
གྱི་ལྟ་བ་ཐམས་ཅད་འཇིག་པར་འགྱུར་བས། དབུ་མའི་ལམ་ཡང་དེ་ཡིན་ལ། སངས་
རྒྱས་ལས་གཞན་པ་དབང་ཕྱུག་དང་། ཁྱབ་འཇུག་སོགས་ལ་དེ་སྟོན་པའི་ནུས་པ་
མེད་དེ། དེ་སྐད་དུ་ཡང་། བཞི་བརྒྱ་པར། ཞི་སྒོ་གཉིས་པ་མེད་པ་དང༌། །ལྟ་ངན་
ཐམས་ཅད་འཇིག་པ་དང་། །སངས་རྒྱས་རྣམས་ཀྱི་ཡུལ་གྱུར་པ། །བདག་མེད་
ཅེས་ནི་བརྗོད་པ་ཡིན། །ཞེས་གསུངས་སོ། །དེ་ལྟ་བུའི་སྟོང་པ་ཉིད་རྟོགས་པའི་
ཐབས་ཀྱང་། གཟུགས་ལ་སོགས་པ་ཀུན་རྫོབ་པའི་ཆོས་འདི་དག་རྟེན་ཅིང་འབྲེལ་
བར་འབྱུང་བ་རྐྱེན་འདི་པ་ཙམ་གྱི་རང་བཞིན་དུ་རྟོགས་པ་ཉིད་ཡིན་ཏེ། གཞན་དུ་
ན་རྟག་ཆད་གང་རུང་གི་མཐར་ལྟུང་བར་འགྱུར་བའི་ཕྱིར་རོ། །དེ་སྐད་དུ་ཡང་མདོ་



བཤེས་པའི་སྤྲིངས་ཡིག
ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་
ཡིན། །རྐྱེན་ལ་རག་ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་དེ་
བག་ཡོད་ཡིན། །ཞེས་པ་ལྟར་རོ། །རྟེན་འབྲེལ་དེ་ཡང་མཐའ་བཞིའི་སྐྱེ་བ་བཀག་
པའི་སྒོ་ནས་ཤེས་པར་བྱ་སྟེ། སློབ་དཔོན་གྱིས་དབུ་མ་ལ་བསྟོད་པ་ལས། སྡུག་
བསྔལ་རང་གིས་བྱས་པ་དང་། །གཞན་གྱིས་བྱས་དང་གཉིས་ཀས་བྱས། །རྒྱུ་མེད་
རྟོག་གེ་པ་ཡིས་བཏགས། ཁྱོད་ཀྱིས་བརྟེན་ནས་འབྱུང་བར་གསུངས། །ཞེས་དང་།
ས་བོན་ཞིག་དང་མ་ཞིག་ལས། །མྱུ་གུ་འབྱུང་བ་མ་ཡིན་ཏེ། ཁྱོད་ཀྱིས་སྐྱེ་བ་ཐམས་
ཅད་ནི། །སྒྱུ་མ་འབྱུང་བ་ལྟ་བུར་གསུངས། །ཞེས་བཤད་པ་ལྟར་རོ། །དེ་ལ་དངོས་
པོ་རྣམས་ནི་བདག་ལས་སྐྱེ་བ་མ་ཡིན་ཏེ། རང་ཉིད་རང་ལ་བྱེད་པ་འགལ་བའི་
ཕྱིར་དང་། སྐྱེ་བ་དོན་མེད་པ་དང་། ཐུག་པ་མེད་པར་ཐལ་བའི་ཕྱིར་རོ། །གཞན་
ལས་ཀྱང་མ་ཡིན་ཏེ། ཐམས་ཅད་ལས་ཐམས་ཅད་སྐྱེ་བར་འགྱུར་བ་དང་། མི་
མཐུན་པ་དག་ཀྱང་རྒྱུ་འབྲས་སུ་ཐལ་བར་འགྱུར་བའི་ཕྱིར་རོ། །གཉིས་ཀ་ལས་
ཀྱང་མ་ཡིན་ཏེ། །ཉེས་པ་གཉིས་ཀ་འབྱུང་བའི་ཕྱིར་དང་། འགལ་བའི་ཕྱིར་རོ། །
རྒྱུ་མེད་པ་ལས་ཀྱང་མ་ཡིན་ཏེ། རྟག་ཏུ་ཡོད་པའམ་མེད་པར་འགྱུར་བ་དང་། འབྲས་
བུའི་དོན་དུ་རྒྱུ་ལ་འབད་པ་དོན་མེད་པར་འགྱུར་བའི་ཕྱིར་རོ། །དེའི་ཕྱིར་དངོས་
པོ་རྣམས་ནི། མཐའ་བཞིའི་སྐྱེ་བ་དང་བྲལ་བས། རྐྱེན་འདི་པ་ཙམ་གྱི་རྒྱུ་དང་རྐྱེན་
ལ་རག་ལས་ཏེ་འབྱུང་བ་ཡིན་ལ། དེ་ཉིད་ནི་མཐར་འཛིན་གྱི་ལྟ་བ་ཐམས་ཅད་ཀྱི་
གཉེན་པོ་རྟེན་ཅིང་འབྲེལ་བར་འབྱུང་བ་དབུ་མའི་ལམ་ཞེས་བྱ་སྟེ། དབུ་མ་རྩ་བར།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
རྟེན་ཅིང་འབྲེལ་བར་འབྱུང་བ་གང་། །དེ་ནི་སྟོང་པ་ཉིད་དུ་བཤད། །དེ་ནི་བརྟེན་
ནས་གདགས་པ་སྟེ། །དེ་ཉིད་དབུ་མའི་ལམ་ཡིན་ནོ། །ཞེས་གསུངས་སོ། །རྟེན་
འབྲེལ་རྟོགས་པ་ལས་གོང་ན་ལྟ་བ་གཞན་ཅུང་ཟད་ཀྱང་མེད་མོད། འོན་ཀྱང་འདི་
ནི་ཤིན་ཏུ་རྟོགས་པར་དཀའ་བའི་ཕྱིར། དབུ་མའི་གཞུང་ལུགས་དག་ལ་ཡུན་རིང་
དུ་འདྲིས་པར་བྱས་ཏེ་ཤེས་པར་བྱའོ། །
ཚུལ་བཞིན་ཡིད་ལ་བྱེད་པ་བསྒོམ་པ་ནི། དངོས་པོ་རྣམས་རྟེན་ཅིང་འབྲེལ་
བར་འབྱུང་བ་སྤྲོས་པའི་མཐའ་ཐམས་ཅད་དང་བྲལ་བར་ཐོས་བསམ་གྱི་ཤེས་རབ་
ཀྱིས་ཡོངས་སུ་དཔྱད་ནས། དོན་དེ་ཉིད་ཡང་དང་ཡང་དུ་གོམས་པར་བྱེད་པ་སྟེ།
རིགས་པ་དྲུག་ཅུ་པ་ལས། གང་བློ་ཡོད་དང་མེད་པ་ལས། །རྣམ་པར་འདས་ཤིང་
མི་གནས་པ། །དེ་དག་ཟབ་མོ་དམིགས་མེད་པའི། །རྐྱེན་གྱི་དོན་ལ་རྣམ་པར་
བསྒོམ། །ཞེས་གསུངས་སོ། །དེ་བས་ན་རྟེན་འབྲེལ་གྱི་གནས་ལུགས་ལ་རྣམ་པར་
དཔྱོད་པའི་ཤེས་རབ་དང་བྲལ་བའི་རྣམ་རྟོག་བཀག་པ་ཙམ་དང་། ཡོད་མེད་སོགས་
མཐའ་གང་རུང་དུ་འཛིན་པའི་ལྟ་བས་ཟིན་པའི་བསྒོམ་པ་གཉིས་ཀ་ཡང་། ཡང་
དག་པའི་བསྒོམ་པ་མ་ཡིན་གྱི། ཇི་སྐད་བཤད་པའི་རྟེན་འབྲེལ་གྱི་དོན་ལ་རྣམ་
པར་དཔྱོད་པའི་ཤེས་རབ་ཀྱིས་ཟིན་པའི་བསྒོམ་པ་ནི། ཚུལ་བཞིན་ཡིད་ལ་བྱེད་
པ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པ་ཡིན་ནོ། །གཉིས་པ་ཞར་ལ།
ཤེས་རབ་དང་ཚུལ་ཁྲིམས་ཀྱི་བསྔགས་པ། ད་ནི་བཤད་མ་ཐག་པའི་ཡང་དག་པའི་
ཡུལ་ཅན་གྱི་ཤེས་པ་དེ་ལ་གུས་པ་བསྐྱེད་པའི་ཕྱིར་དེའི་བསྔགས་པ་བརྗོད་པ་ནི།



བཤེས་པ་འོ་སྤྲིངས་ཡཾ ག
སྐྱེས་བུ་རིགས་གཟུགས་ཐོས་དང་ལྡན་རྣམས་ཀྱང་། །ཤེས་རབ་ཚུལ་ཁྲིམས་བྲལ་
བ་བཀུར་མ་ལགས། །དེ་ལྟས་གང་ལ་ཡོན་ཏན་འདི་གཉིས་ལྡན། །དེ་ནི་ཡོན་ཏན་
གཞན་དང་བྲལ་ཡང་མཆོད། །ཅེས་གསུངས་ཏེ། སྐྱེས་བུ་རིགས་བཟང་པོ་དང༌།
གཟུགས་བཟང་པོ་དང་། བསྟན་བཅོས་གཞན་གྱི་ཡུལ་ཅན་གྱི་མང་དུ་ཐོས་པ་དང་
ལྡན་པ་རྣམས་ཀྱང་གནས་ལུགས་རྟོགས་པའི་ཤེས་རབ་དང་། འཆལ་ཚུལ་སྤོང་
བའི་ཚུལ་ཁྲིམས་ཏེ། ཡོན་ཏན་གཉིས་དང་བྲལ་བ་ན་བཀུར་བ་དང་གུས་པར་བྱ་
བའི་འོས་མ་ལགས་ཏེ། སྐྱེས་བུ་དམ་པའི་ཡོན་ཏན་མེད་པའི་ཕྱིར་རོ། །དེ་ལྟ་བས་
ན་གང་ལ་ཤེས་རབ་དང་ཚུལ་ཁྲིམས་ཀྱི་ཡོན་ཏན་འདི་གཉིས་དང་ལྡན་པ་དེ་ནི་
ཡོན་ཏན་གཞན་རིགས་གཟུགས་སོགས་དང་བྲལ་ཡང་མཆོད་པ་དང་བཀུར་བར་
བྱ་བ་ཡིན་ཏེ། སྐྱེས་བུ་དམ་པའི་ཡོན་ཏན་དང་ལྡན་པའི་ཕྱིར་རོ། །དེ་ལ་ཚུལ་
ཁྲིམས་དང་ལྡན་པས་མི་དགེ་བ་ལ་མི་འཇུག་ཅིང༌། ཡང་དག་པའི་ཤེས་རབ་དང་
ལྡན་པས་དགེ་བ་ལ་འཇུག་པའི་ཕྱིར་དང་། དམ་པ་མ་ཡིན་པའི་ལས་མི་དགེ་བ་
ལ་མི་འཇུག་ཅིང་། དམ་པའི་ལས་དགེ་བ་ལ་འཇུག་པ་ནི། སྐྱེས་བུ་དམ་པའི་
གྲངས་སུ་འགྲོ་བའི་ཕྱིར་རོ། །
གསུམ་པ་འཇིག་རྟེན་གྱི་ཆོས་ལས་ལྡོག་པར་བྱ་བ་ནི། འཇིག་རྟེན་གྱི་
ཆོས་བརྒྱད་ལ་གནས་པ་ལ་ནི། འཕགས་པའི་ལམ་སྐྱེ་བ་མེད་པས། འཕགས་
པའི་ལམ་སྐྱེ་བ་དང་མཐུན་པར་བྱ་བའི་ཕྱིར་འཇིག་རྟེན་གྱི་ཆོས་བརྒྱད་ལ་མགོ་
སྙོམས་པར་བྱ་བར་བསྟན་པའི་ཕྱིར། འཇིག་རྟེན་མཁྱེན་པ་རྙེད་དང་མི་རྙེད་དང་། །
-13



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བདེ་དང་མི་བདེ་སྙན་དང་མི་སྙན་དང༌། །སྟོད་སྨད་ཅེས་བགྱི་འཇིག་རྟེན་ཆོས་
བརྒྱད་པོ། །བདག་གི་ཡིད་ཡུལ་མིན་པར་མགོ་སྙོམས་མཛོད། །ཅེས་གསུངས་ཏེ།
འཇིག་རྟེན་གྱི་ལུགས་བཟང་པོ་ལེགས་པར་ཤེས་པས་ན། འཇིག་རྟེན་མཁྱེན་པ་
ཞེས་རྒྱལ་པོ་ལ་བོད་པ་སྟེ། ལོངས་སྤྱོད་རྙེད་པ་དང་མ་རྙེད་པ་དང་། སིམ་པ་མྱོང་
བ་བདེ་བ་དང༌། གདུང་བ་མྱོང་བ་མི་བདེ་བ་དང་། མངོན་སུམ་དུ་སྙན་པ་དང་མི་
སྙན་པ་དང༌། ངོར་བསྟོད་པ་དང་ལྐོག་ཏུ་སྨོད་པ་རྣམས་ལ་ཡིད་བདེ་བ་དང་མི་
བདེ་བར་འགྱུར་བ་ནི། འཇིག་རྟེན་པ་རྣམས་དང་མཐུན་པས་འཇིག་རྟེན་གྱི་ཆོས་
བརྒྱད་ཅེས་བྱ་ལ། ཁྱོད་ཀྱིས་འཇིག་རྟེན་ལས་འདའ་བའི་སླད་དུ། དེ་དག་བདག་
གི་ཡིད་བདེ་མི་བདེའི་ཡུལ་མིན་པར་མགོ་སྙོམས་ལ། མ་རྙེད་པ་སོགས་ཀྱིས་ཡིད་
མི་བདེ་བ་དང༌། རྙེད་པ་སོགས་ཀྱིས་ཡིད་བདེ་བར་མི་འགྱུར་བར་མཛོད་ཅིག་ཅེས་
པའོ། །རྙེད་པ་སོགས་ལ་དམིགས་པའི་ཡིད་བདེ་མི་བདེ་སོགས་འཇིག་རྟེན་གྱི་ཆོས་
ཡིན་གྱི། རྙེད་པ་སོགས་མ་ཡིན་ཏེ། འཕགས་པ་རྣམས་ལ་ཡང་མངའ་བའི་ཕྱིར་རོ། །
དེས་ན་དམིགས་པའི་དབང་གིས་འཇིག་རྟེན་གྱི་ཆོས་བརྒྱད་དུ་བཞག་གོ །བླ་མ་
དང་བྲལ་ཟེ་ལ་སོགས་པའི་དོན་དུ་སྡིག་པ་བྱས་ཀྱང་ཆོས་མ་ཡིན་པར་མི་འགྱུར་
རོ་ཞེས་འཇིག་རྟེན་པ་དག་ཆོས་མ་ཡིན་པ་དག་ལ་ཡང་ཆོས་སུ་གྲགས་པ་ཡོད་པས།
དེ་བཟློག་པའི་ཕྱིར། ཁྱོད་ཀྱིས་བྲམ་ཟེ་དགེ་སློང་ལྷ་དང་ནི། །མགྲོན་དང་ཡབ་
ཡུམ་སྲས་དང་བཙུན་མོ་དང་། །འཁོར་གྱི་སླད་དུའང་སྡིག་པ་མི་བགྱི་སྟེ། །དམྱལ་
བའི་རྣམ་སྨིན་སྐལ་ནོད་འགའ་མ་མཆིས། །ཞེས་གསུངས་ཏེ། བྲམ་ཟེ་ནས་འཁོར་



བཤེས་པའི་སྤྲིངས་ཡིག
，
གྱི་བར་སེམས་ཅན་གཞན་གྱི་སླད་དུ་ཡང་སྡིག་པ་མི་བགྱི་སྟེ། སྡིག་པའི་འབྲས་བུ་
ནི་དམྱལ་བའི་ནང་དུ་རྣམ་པར་སྨིན་པར་འགྱུར་ལ། དེ་བདག་ཉིད་གཅིག་པུས་
མྱོང་དགོས་ཀྱིས། བྲམ་ཟེ་ལ་སོགས་པ་སྡུག་བསྔལ་གྱི་སྐལ་པ་ནོད་ཅིང་ལེན་པར་
བྱེད་པ་ནི་འགའ་ཡང་མ་མཆིས་པའི་ཕྱིར་རོ། །
གལ་ཏེ་སྡིག་པའི་རྣམ་པར་སྨིན་པའི་འབྲས་བུ་ཡིད་དུ་མི་འོང་བ་ཉིད་
ཡིན་ན། ཅིའི་ཕྱིར་དེའི་མོད་ལ་རྣམ་པར་སྨིན་པར་མི་འགྱུར་རམ་ཞེ་ན། ལས་ནི་
རྣམ་པ་གསུམ་སྟེ། མཐོང་བའི་ཆོས་ལ་མྱོང་བར་འགྱུར་བ་དང༌། སྐྱེས་ནས་མྱོང་
བར་འགྱུར་བ་དང༌། ལན་གྲངས་གཞན་ལ་མྱོང་བར་འགྱུར་བའོ། །དང་པོ་ནི།
ལས་བྱས་པའི་སྐྱེ་བ་དེ་ཉིད་ལ་འབྲས་བུ་རྣམ་པར་སྨིན་པར་འགྱུར་བ་སྟེ། དཔེར་
ན་དོམ་དང་རི་དྭགས་རུ་རུའི་སྐྱེས་རབས་བཞིན་ནོ། །གཉིས་པ་ནི། སྐྱེ་བ་ཕྱི་མ་ལ་
རྣམ་པར་སྨིན་པར་འགྱུར་བ་སྟེ། དཔེར་ན་མཚམས་མེད་པ་ལྔའི་ལས་བཞིན་ནོ། །
གསུམ་པ་ནི། སྐྱེ་བ་གཉིས་པ་ཚུན་ཆད་དུ་རྣམ་པར་སྨིན་པར་འགྱུར་བའོ། །དེ་ལ་
སྐྱེས་ནས་མྱོང་བར་འགྱུར་བའི་ལས་ཀྱི་དབང་དུ་བྱས་ནས། སྡིག་པའི་ལས་རྣམས་
སྤྱད་པ་འགའ་ཡང་ནི། །དེ་ཡི་མོད་ལ་མཚོན་བཞིན་མི་གཅོད་ཀྱང་། །འཆི་བའི་
དུས་ལ་བབ་ན་སྡིག་པ་ཡི། །ལས་ཀྱི་འབྲས་བུ་གང་ལགས་མངོན་པར་འགྱུར། །
ཞེས་གསུངས་ཏེ། སྡིག་པའི་ལས་སྤྱད་པས་དེའི་མོད་ལ་མཚོན་བརྡར་བ་རེག་པ་
བཞིན་དུ་མི་གཅོད་དེ་གདུང་བར་མི་བྱེད་ཀྱང་། འཆི་བའི་དུས་ལ་བབ་པ་ན། འགྱོད་
པས་གདུང་ཞིང་གཤིན་རྗེའི་སྐྱེས་བུ་མི་བཟད་པས་འཚེ་བ་ལ་སོགས་པའི་མཚན་
གབ།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
མ་སྡིག་པའི་ལས་ཀྱི་འབྲས་བུ་གང་ལགས་པ་དེ་མངོན་ཞིང་ཤེས་པར་འགྱུར་ཞེས་
པ་སྟེ། ཇི་སྐད་དུ། སྤྱོད་འཇུག་ལས། མྱ་ངན་གྱིས་གདུངས་སྐྲངས་པ་ཡི། །གདོང་
དམར་མིག་ནས་མཆི་མ་འཛག །ཉེ་དུ་རེ་ཐག་ཆད་པ་དང༌། །གཤིན་རྗེའི་ཕོ་ཉའི་
བཞིན་ལ་ལྟ། །རང་སྡིག་དྲན་པས་གདུངས་པ་དང༌། །དམྱལ་བའི་སྒྲ་ནི་ཐོས་པ་
ཡིས། །སྒྲགས་པས་མི་གཙང་ལུས་གོས་ཤིང་། །མྱོས་པར་གྱུར་ཚེ་ཅི་ཞིག་བྱ། །
ཞེས་འབྱུང་བ་བཞིན་ནོ། ། །
བཞི་པ་འཕགས་པའི་ནོར་དང་ལྡན་པར་བྱ་བ་ནི། དེ་ལྟར་འཇིག་རྟེན་གྱི་
ཆོས་རྣམས་དང་ཕྲལ་ནས། འཕགས་པའི་ཆོས་ལ་འགོད་པར་བཞེད་ནས། དད་
དང་ཚུལ་ཁྲིམས་གཏོང་དང་ཐོས་པ་དང་། །དྲི་མེད་ངོ་ཚ་ཤེས་དང་ཁྲེལ་ཡོད་དང་། །
ཤེས་རབ་ནོར་བདུན་ལགས་པར་ཐུབ་པས་གསུངས། །ནོར་གཞན་ཕལ་པ་དོན་
མ་མཆིས་རྟོགས་མཛོད། །ཅེས་ཏེ། ལས་འབྲས་དང་བདེན་པ་དང་དཀོན་མཆོག་
ལ་མངོན་པར་ཡིད་ཆེས་ཤིང་དང་བའི་དད་པ་དང་། ཁ་ན་མ་ཐོ་བ་སྤོང་བ་ཡང་
དག་པར་བླངས་པའི་ཚུལ་ཁྲིམས་དང༌། མཆོད་པ་དང་ཕན་གདགས་པར་འདོད་
པས་བདོག་པ་གཏོང་བ་དང་། ཀུན་ཤེས་པའི་བསམ་པས་ཐར་པ་དང་མཐུན་པའི་
དམ་པའི་ཆོས་ཉན་པའི་ཐོས་པ་སྟེ། དེ་ཡང་རྙེད་བཀུར་དང་གྲགས་པ་འདོད་པ་
སོགས་ཀྱི་དྲི་མ་མེད་པའོ། །བདག་ཚུལ་ཁྲིམས་དང་ཐོས་པ་སོགས་འདི་ལྟ་བུ་དང་
ལྡན་པས་སྡིག་པ་བྱར་མི་རུང་སྙམ་པ་བདག་ལ་ལྟོས་ཏེ་ཁ་ན་མ་ཐོ་བར་འཛེམ་པ་
ངོ་ཚ་ཤེས་པ་དང༌། སྡིག་པ་བྱེད་པ་ཆོས་དང་འཇིག་རྟེན་ན་ཡང་སྨད་པས་བདག་



བཤེས་པའི་སྤྲིངས་ཡིག
གིས་སྡིག་པ་བྱས་པ་འགའ་ཞིག་གིས་ཐོས་ན་སྤྱོད་པར་འགྱུར་སྙམ་པ་གཞན་ལ་
ལྟོས་ནས་ཁ་ན་མ་ཐོ་བར་འཛེམ་པ་ཁྲེལ་ཡོད་པ་དང༌། ཆོས་རྣམས་ཀྱི་རང་དང་
སྤྱིའི་མཚན་ཉིད་རྣམ་པར་འབྱེད་པའི་ཤེས་རབ་སྟེ། ཆོས་བདུན་པོ་དེ་དག་ནི་
འཕགས་པའི་ནོར་བདུན་ལགས་པར་ཐུབ་པས་གསུངས་ཏེ། ཟག་པ་མེད་པའི་
བདེ་བའི་རྒྱུ་ཡིན་པ་དང༌། ཐུན་མོང་མ་ཡིན་པའི་ཕྱིར་རོ། །གསེར་ལ་སོགས་པ་
འཇིག་རྟེན་ན་གྲགས་པའི་ནོར་གཞན་ ཕལ་པ་རྣམས་ནི་ཉོན་མོངས་ཉེ་བར་ཞི་
བའི་རྒྱུ་མ་ཡིན་པ་དང་། ཐུན་མོང་བ་ཡིན་པའི་ཕྱིར། དོན་མ་མཆིས་ཤིང་གསོག་
དང་གསོབ་དང་ཡ་མ་བརླར་རྟོགས་པར་མཛོད་ཅེས་པའོ། །ལྔ་པ་འཕགས་པའི་ནོར་
དེའི་འགལ་རྐྱེན་སྤོང་བ་ནི། དེ་ལྟར་འཕགས་པའི་ནོར་བསག་པར་བཤད་ནས། དེ་
ཆུད་མི་ཟ་བའི་ཐབས་བསྟན་པའི་ཕྱིར། རྒྱན་པོ་འགྱེད་དང་འདུས་ལ་ལྟ་བ་དང་། །
ལེ་ལོ་སྡིག་པའི་གྲོགས་ལ་བརྟེན་པ་དང་། །ཆང་དང་མཚན་མོ་རྒྱུ་བ་ངན་སོང་བ། །
གྲགས་པ་ཉམས་པར་འགྱུར་བ་དེ་དྲུག་སྤོངས། །ཞེས་གསུངས་ཏེ། ཆོ་ལོ་ལ་
སོགས་པ་རྒྱན་པོ་འགྱེད་པ་དང་། དགའ་སྟོན་ལ་སོགས་པ་ལ་འདུས་པའི་སྐྱེ་བོ་
ཕལ་མོ་ཆེ་ལ་ལྟ་བ་དང༌། དགེ་བ་ལ་མི་སྤྲོ་བའི་ལེ་ལོ་དང་། གང་དང་འགྲོགས་ན་
མི་དགེ་བ་འཕེལ་བའི་སྡིག་པའི་གྲོགས་པོ་ལ་བརྟེན་པ་དང༌། ཆང་འཐུང་བ་དང་།
མཚན་མོ་ཁྱིམ་དང་གྲོང་གཞན་དུ་རྒྱུ་བ་སྟེ། དྲུག་པོ་འདི་དག་ནི་ཕྱི་མར་ངན་སོང་
དུ་སྐྱེ་བ་དང་། ཚེ་འདིར་ཡང་གྲགས་པ་ཉམས་པའི་རྒྱུ་ཡིན་པས་སྤོངས་ཤིག་ཅེས་
པ་སྟེ། དེ་དག་ལ་བརྟེན་ནས་ལོངས་སྤྱོད་དང་། ཚེ་དང་། དགེ་བའི་ཆོས་ཉམས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པར་འགྱུར་བའི་ཕྱིར་རོ། །དྲུག་པ་མཐུན་རྐྱེན་ཆོག་ཤེས་པ་ལ་གནས་པར་གདམས་
པ་ནི། ནོར་རྣམས་ཀུན་གྱི་ནང་ན་ཆོག་ཤེས་པ། །རབ་མཆོག་ལགས་པར་ལྷ་མིའི་
སྟོན་པས་གསུངས། །ཀུན་ཏུ་ཆོག་ཤེས་མཛོད་ཅིག་ཆོག་མཁྱེན་ན། །ནོར་མི་
བདོག་ཀྱང་ཡང་དག་འབྱོར་པ་ལགས། །ཞེས་གསུངས་ཏེ། གསེར་ལ་སོགས་པའི་
ནོར་རྣམས་ཀུན་གྱི་ནང་ན་སྟེ། དེ་དག་ལས་འདས་པའི་ལོངས་སྤྱོད་ལ་རོ་མི་མྱང་།
མ་འོངས་པ་ལ་མངོན་པར་འདོད་པ་མེད། ད་ལྟར་བ་ལ་ལྷག་པར་ཆགས་པ་མེད་
པའི་རང་བཞིན་གྱི་ཆོག་ཤེས་པ་ཉིད་རབ་དང་མཆོག་ལགས་པར་ལྷ་མིའི་སྟོན་པ་
སངས་རྒྱས་བཅོམ་ལྡན་འདས་ཀྱིས་གསུངས་ཏེ། དེས་པས་ཞུས་པ་ལས། གང་ལ་
ཟན་ཅིག་མེད་བཞིན་དུ། །དེ་ནི་གཏོང་ལ་རབ་གནས་ན། །དེ་ནི་འཇིག་རྟེན་ནོར་
ཆེ་ཞེས། །ཡང་དག་གཟིགས་པ་རྣམས་ཀྱིས་བཤད། །ཅེས་གསུངས་པ་ལྟ་བུའོ། །
དེ་བས་ན་ཀུན་ཏུ་ཆོག་ཤེས་པར་མཛོད་ཅིག་དང་། ཆོག་མཁྱེན་ན་གསེར་ལ་སོགས་
པའི་ནོར་ཅུང་ཟད་མི་བདོག་ཀྱང་ཡང་དག་འབྱོར་པ་ལགས་ཏེ། འབྱོར་པའི་དགོས་
པ་ཆོག་ཤེས་པ་ཡིན་པའི་ཕྱིར་རོ། ། །
དེ་ལྟར་ཆོག་ཤེས་པའི་ཡོན་ཏན་བཤད་ནས། ཆོག་མི་ཤེས་པའི་ཉེས་
དམིགས་བསྟན་པའི་ཕྱིར། དེས་པ་བདོག་མང་ཇི་ལྟར་སྡུག་བསྔལ་བ། །འདོད་པ་
ཆུང་རྣམས་དེ་ལྟ་མ་ལགས་ཏེ། །ཀླུ་མཆོག་རྣམས་ལ་མགོ་བོ་ཇི་སྙེད་པ། །དེ་ལས་
བྱུང་བའི་སྡུག་བསྔལ་དེ་སྙེད་དོ། །ཞེས་གསུངས་ཏེ། འགྲོགས་ན་བདེ་བས་ན་
དེས་པ་ཞེས་རྒྱལ་པོ་ལ་བོས་ནས། གསེར་ལ་སོགས་པའི་བདོག་པ་མང་བ་རྣམས་



བཤེས་པའི་སྤྲིངས་ཡིག
ཇི་སྐད་དུ། སྤྱོད་འཇུག་ལས། གསག་དང་བསྲུང་དང་བརླག་པའི་སྡུག་བསྔལ་གྱི། །
ནོར་ནི་ཕུང་ཁྲོལ་མཐའ་ཡས་ཤེས་བྱ་སྟེ། །ཞེས་བཤད་པ་ལྟར། ཐོག་མ་དང༌།
བར་དང༌། ཐ་མ་རྣམས་སུ་གོ་རིམ་བཞིན་དུ། གསག་པ་དང་། བསྲུང་བ་དང་། །
བརླག་པའི་སྡུག་བསྔལ་བྱས། ཇི་ལྟར་སྡུག་བསྔལ་བ་དེ་ལྟར་འདོད་པ་ཆུང་བ་
རྣམས་ནི་དེ་ལྟར་སྡུག་བསྔལ་བ་མ་ལགས་པ་སྟེ། དཔེར་ན། ཀླུ་མཆོག་སྟེ། ཀླུའི་
རྒྱལ་པོ་རྣམས་ལ་བདུན་དང་གསུམ་དང་གཅིག་ལ་སོགས་པའི་མགོ་བོ་ཇི་སྙེད་པ་
ཡོད་པ་དག་ལ། དེ་ལས་བྱུང་བའི་སྡུག་བསྔལ་ཡང་དེ་སྙེད་རེ་འབྱུང་བ་བཞིན་ནོ། །
ཡང་ན་ཀླུའི་རྒྱལ་པོ་མགོ་བོ་ཇི་སྙེད་ཡོད་པ་དེ་སྙེད་ཀྱི་གཙུག་རྒྱན་གྱི་ནོར་བུ་ཡོད་ལ།
ནོར་བུ་ཇི་སྙེད་པ་དེ་སྙེད་ཀྱི་དེ་བསྲུང་བའི་སྡུག་བསྔལ་ཡང་འབྱུང་ངོ་ཞེས་སྦྱར་རོ། ། །
དགུ་པ་རང་གི་ཁྱིམ་ཐབ་ཀྱི་སྐྱོན་ཡོན་ཤེས་ནས་བསྟེན་ཚུལ་ནི། རང་བཞིན་
དགྲར་འབྲེལ་གཤེད་མ་ལྟ་བུ་དང་། ཁྱིམ་ཐབ་བརྙས་བྱེད་རྗེ་མོ་ལྟ་བུ་དང༌། །ཆུང་
ངུའང་རྐུ་བ་ཆོམ་རྐུན་ལྟ་བུ་ཡི། །ཆུང་མ་གསུམ་པོ་དེ་དག་རྣམ་པར་སྤང༌། །ཞེས་
གསུངས་ཏེ། རང་བཞིན་གྱི་དགྲ་དང་འབྲེལ་བ་སྟེ་སྐྱེས་པ་གཞན་དང་འགྲོགས་
ནས་ཁྱིམ་ཐབ་གསོད་པར་འདོད་པ་གཤེད་མ་ལྟ་བུ་དང༌། ཁྱིམ་ཐབ་ལ་བཀུར་སྟི་
མི་བྱེད་ཅིང་བརྙས་ཐབས་བྱེད་པ་རྗེ་མོ་ལྟ་བུ་དང༌། ནོར་ཆུང་ངུའང་རྐུ་ན་ཆེན་པོ་
ལྟ་ཅི་སྨོས་པ་ཆོམ་རྐུན་མ་ལྟ་བུའི་ཆུང་མ་གསུམ་པོ་དེ་དག་རྣམ་པར་སྤང་ངོ༌། །འོ་
ན་ཇི་ལྟ་བུ་དག་བསྟེན་པར་བྱ་ཞེ་ན། སྲིང་མོ་ལྟ་བུར་རྗེས་མཐུན་གང་ཡིན་དང༌། །
མཛའ་མོ་བཞིན་དུ་སྙིང་ལ་འབབ་པ་དང་། །མ་བཞིན་ཕན་པར་འདོད་དང་བྲན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། -
མོ་བཞིན། །དབང་གྱུར་གང་ཡིན་རིགས་ཀྱི་ལྷ་བཞིན་བཀུར། །ཞེས་གསུངས་ཏེ།
ཇི་ལྟར་སྲིང་མོ་མིང་པོའི་རྗེས་སུ་མཐུན་ཞིང་དེའི་ཚིག་ཁྱད་དུ་མི་གསོད་པ་བཞིན་དུ།
ཁྱོའི་རྗེས་སུ་མཐུན་པའི་ཆུང་མ་དང་། ཇི་ལྟར་མཛའ་མོ་སྙིང་ལ་འབབ་ཅིང་བཀུར་
སྟི་རིམ་གྲོའི་ཁྱད་པར་གྱིས་དགའ་བར་བྱེད་པ་བཞིན་དུ་ཁྱོའི་སྙིང་ལ་འབབ་པའི་
ཆུང་མ་དང༌། ཇི་ལྟར་མ་བུ་ལ་ལུས་སེམས་ཀྱི་སྡུག་བསྔལ་དང་བྲལ་བར་འདོད་
པས་ཕན་པར་འདོད་པ་བཞིན་དུ་ཁྱོ་ལ་ཕན་པར་འདོད་པའི་ཆུང་མ་དང༌། ཇི་ལྟར་
བྲན་མོ་དགའ་མགུར་བྱར་ཡོད་པས་དབང་དུ་གྱུར་པ་དེ་བཞིན་དུ་ཁྱོའི་དབང་དུ་
གྱུར་པའི་ཆུང་མ་གང་ཡིན་པ་དེ་རྣམས་ནི། རིགས་མི་ཉམས་པའི་རྒྱུ་ཡིན་པས།
རིགས་ཀྱི་ལྷ་བཞིན་བཀུར་བའམ་བསྟེན་པར་བྱ་བ་ཡིན་ནོ། །
གསུམ་པ་རབ་བྱུང་དང་ཁྱིམ་པའི་ཕྱོགས་གཉིས་ཀ་ལ། མངོན་མཐོ་དང་
ངེས་ལེགས་ཀྱི་ཆོས་སྒྲུབ་པར་གདམས་པ་ལ་གསུམ་སྟེ། ཐུན་མོང་གི་ཆོས་སྒྲུབ་པ་
དང་། ཁྱད་པར་དུ་ངེས་ལེགས་ཀྱི་ཆོས་སྒྲུབ་པ་དང་། དེའི་རྟེན་ཐོབ་པ་དོན་ཡོད་
པར་བྱའོ། །དང་པོ་ལ་དྲུག་གི དང་པོ་ཟས་ཀྱི་ཚོད་རིག་པ་ནི། ད་ནི་ཏིང་ངེ་འཛིན་
ལ་སྦར་བའི་ཕྱིར། བསམ་གཏན་གྱི་སྦྱོར་བ་སྟོན་ཏོ། །བསམ་གཏན་ལ་གཅེས་
པའི་ཆོས་ནི་གཉིས་ཏེ། ཟས་ཀྱི་ཚོད་རིག་པ་དང་། མི་ཉལ་བ་ལ་བརྩོན་པའོ། །
དེ་ལ་ཟས་ཀྱི་ཚོད་རིག་པའི་དབང་དུ་བྱས་ནས། ཁ་ཟས་སྨན་དང་འདྲ་བར་རིག་
པ་ཡིས། །འདོད་ཆགས་ཞེ་སྡང་མེད་པར་བསྟེན་བགྱི་སྟེ། །རྒྱགས་ཕྱིར་མ་ལགས་
སྙེམས་པའི་ཕྱིར་མ་ལགས། །མཚག་ཕྱིར་མ་ལགས་ལུས་གནས་འབའ་ཞིག་ཕྱིར། །



བཤེས་པའི་སྤྲིངས་ཡིག
ཞེས་གསུངས་ཏེ། ཁ་ཟས་ཟ་བ་ནི་ཇི་ལྟར་སྨན་འདུ་བའི་ནད་ཀྱི་གཉེན་པོར་ཧ་
ཅང་མང་བོའམ། ཉུང་བ་མ་ཡིན་པ་རན་པར་བསྟེན་ན་ཕན་པ་ལྟར། ཟས་ཀྱང་
བཀྲེས་པའི་ནད་ཀྱི་གཉེན་པོར་ཧ་ཅང་མང་ཉུང་དུ་མ་ཡིན་པར། ཚད་རིག་པ་ཡིས།
ཀུན་སློང་འདོད་ཆགས་ཞེ་སྡང་མེད་པར་བསྟེན་པར་བགྱི་སྟེ། དེ་ལྟར་བསྟེན་པའི་
ཚུལ་ཡང་། ལུས་ངག་རྒོད་ངག་ཅན་གྱི་རྒྱུར་གྱུར་པའི་དགའ་བ་དང་ཉོན་མོངས་
ཅན་གྱིས་རྒྱགས་པ་འབྱུང་བར་བྱའོ་སྙམ་པའི་རྒྱགས་པའི་ཕྱིར་དང་། ལུས་སྟོབས་
བསྐྱེད་དེ་དགྲ་ལ་གནོད་པ་བྱའོ་སྙམ་པ་སྙེམས་པའི་ཕྱིར་དང༌། ཡན་ལག་དང་
ཉིང་ལག་རྒྱས་པར་བྱའོ་སྙམ་པ་མཚག་པའི་ཕྱིར་མ་ལགས་པར། དགེ་བ་སྒྲུབ་
པའི་རྟེན་དུ་ལུས་གནས་པ་འབའ་ཞིག་གི་ཕྱིར་བཟའོ་ཞེས་པའོ། །དེ་ལ་རྒྱགས་པ་
དང་མཚག་པའི་ཕྱིར་ཟ་བ་ནི་འདོད་ཆགས་ཀྱིས་ཟ་བའོ། །སྙེམས་པའི་ཕྱིར་ཟ་བ་
ནི་ཞེ་སྡང་གིས་ཟ་བའོ། །གཉིས་པ་ནམ་གྱི་སྟོད་སྨད་ལ་མི་ཉལ་བར་སྦྱོར་བ་ནི།
རིགས་པའི་བདག་ཉིད་ཉིན་པར་མཐའ་དག་དང༌། །མཚན་མོའི་ཐུན་གྱི་སྟོད་སྨད་
བཟླས་ནས་ནི། །མནལ་ཚེའང་འབྲས་བུ་མེད་པར་མི་འགྱུར་བར། །དྲན་དང་ལྡན་
པར་དེ་དག་བར་དུ་མནོལ། །ཞེས་གསུངས་ཏེ། རིགས་པའི་བདག་ཉིད་དེ་དགེ་
བའི་རང་བཞིན་གྱི་བྱ་བས་ཉིན་པར་མཐའ་དག་དང་མཚན་མོ་ལ་ཆ་གསུམ་དུ་
བྱས་པའི་ཐུན་གྱི་སྟོད་སྨད་དག་བཟླས་པ་སྟེ། འདས་པར་བྱས་ནས། སྟོད་སྨད་དེ་
དག་གི་བར་གུང་ཐུན་གྱི་ཆ་ལ་མནལ་མཛོད་ལ། མནལ་བའི་ཚེའང་འབྲས་བུ་སྟེ།
དོན་མེད་པར་མི་འགྱུར་བར་བྱ་བའི་ཕྱིར་གཉིད་ཅུང་ཟད་ཅིག་ལོག་སྟེ། ལུས་སེམས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བརྟས་ པར་ བྱས་ལ་མྱུར་དུ་ལངས་ལ་དགེ་བ་བྱའོ་སྙམ་པའི་དྲན་པ་དང་ཤེས་
བཞིན་དང་ལྡན་པར་མནལ་བར་བྱ་སྟེ། དེ་ལྟར་བྱས་ན་གཉིད་དེ་ཡང་ཀུན་སློང་གི་
དབང་གིས་དགེ་བར་འགྱུར་བས། གཉིད་ཀྱང་དོན་ལྡན་དུ་འགྱུར་བའི་ཕྱིར་རོ། །
ཇི་སྐད་དུ་བཅོམ་ལྡན་འདས་ཀྱིས་ཀྱང་དེའི་མཚན་མོའི་ཐུན་དང་པོ་ལ་
འཆག་པ་དང་། འདུག་པ་དག་གིས་སྒྲིབ་པར་འགྱུར་བའི་ཆོས་རྣམས་ལས་སེམས་
ཡོངས་སུ་སྦྱོང་བར་བྱེད་དོ། །ཡོངས་སུ་སྦྱངས་ནས་ཐུན་བར་པ་ལ་གཙུག་ལག་
ཁང་གི་ཕྱི་རོལ་ཏུ་རྐང་པ་བཀྲུས་ཏེ། གཙུག་ལག་ཁང་དུ་ཞུགས་ནས། གློ་གཡས་
པ་ཕབ་སྟེ། རྐང་པའི་ཐོག་ཏུ་རྐང་པ་བཞག་ལ་དྲན་པ་དང་ལྡན་ཞིང་ཤེས་བཞིན་
དུ་སེང་གེའི་ཉལ་ཐབས་སུ་ཉལ་བར་བྱེད་དོ། །ཐུན་ཐ་མ་ལ་མྱུར་བ་མྱུར་བར་
ལངས་ནས་འཆག་པ་དང་འདུག་པ་དག་གིས་སྒྲིབ་པར་འགྱུར་བའི་ཆོས་རྣམས་
ལས་སེམས་སྦྱོང་བར་བྱེད་དོ། །ཞེས་གསུངས་པ་ལྟ་བུའོ། །གསུམ་པ་ཚད་མེད་པ་
བཞི་བསྒོམ་པ་ནི། དེ་ལྟར་ལུས་སེམས་ལས་སུ་རུང་བར་བྱས་ནས། བསམ་གཏན་
གྱི་སྦྱོར་བ་ཚད་མེད་བཞི་བསྒོམ་པར་བྱའོ། །ཞེས་བསྟན་པའི་ཕྱིར། བྱམས་དང་
སྙིང་རྗེ་དག་དང་དགའ་བ་དང་། །བཏང་སྙོམས་རྟག་ཏུ་ཡང་དག་བསྒོམ་པར་བགྱི། །
གོང་མ་བརྙེས་པར་མ་གྱུར་དེ་ལྟ་ནའང༌། །ཚངས་པའི་འཇིག་རྟེན་བདེ་བ་ཐོབ་
པར་འགྱུར། །ཞེས་གསུངས་ཏེ། སེམས་ཅན་ཐམས་ཅད་ལ་དམིགས་ནས་བདེ་བ་
འདོད་པའི་བྱམས་པ་དང༌། སྡུག་བསྔལ་དང་བྲལ་བར་འདོད་པའི་སྙིང་རྗེ་དང་།
བདེ་བ་དང་ལྡན་པས་ཡིད་བདེ་བའི་དགའ་བ་དང་། ཆགས་སྡང་མེད་པར་མཉམ་
|



བཤེས་པའི་སྤྲིངས་ཡིག
སྙོམས་པའི་བཏང་སྙོམས་ཏེ་བཞི་པོ་དེ་དག་ནི། དམིགས་ཡུལ་སེམས་ཅན་ཚད་
མེད་པ་ལ་དམིགས་པ་དང་། བསྒོམ་པ་པོ་ལ་བསོད་ནམས་ཚད་མེད་པ་འབྱུང་བས།
ཁྱོད་ཀྱིས་ཡང་དག་པར་བསྒོམ་པར་བགྱིའོ། ། །
དེ་དག་ཀྱང་དམིགས་པའི་བྱེ་བྲག་གིས་རྣམ་པ་གསུམ་སྟེ། སེམས་ཅན་
ལ་དམིགས་པ་དང་། ཆོས་ལ་དམིགས་པ་དང་། དམིགས་པ་མེད་པ་དང་གསུམ་སྟེ།
དང་པོ་ནི། ཕུང་པོ་ལས་མ་གཏོགས་པའི་སེམས་ཅན་རྫ་ས་ཡོད་དུ་བཟུངས་ནས།
དེ་ལྟ་བུའི་སེམས་ཅན་སྡུག་བསྔལ་དང་བྲལ་བ་སོགས་འདོད་པའི་རྣམ་པ་ཅན་ནོ། །
གཉིས་པ་ནི། གང་ཟག་གི་བདག་མེད་པར་རྟོགས་པས་ཕུང་པོ་ཆོས་ཙམ་ལ་
སེམས་ཅན་དུ་ཉེ་བར་བཏགས་པ་སྡུག་བསྔལ་དང་བྲལ་བར་འདོད་པའི་རྣམ་པ་
ཅན་ནོ། །གསུམ་པ་ནི། ཆོས་ཀྱི་བདག་མེད་པ་རྟོགས་པས་སྒྱུ་མ་ལྟ་བུའི་སེམས་
ཅན་སྡུག་བསྔལ་དང་བྲལ་བ་སོགས་འདོད་པའི་རྣམ་པ་ཅན་ནོ། །དང་པོ་ནི། སོ་
སོ་སྐྱེ་བོ་རྣམས་ལའོ། །གཉིས་པ་ནི། ཉན་རང་འཕགས་པ་རྣམས་ལའོ། །གསུམ་
པ་ནི། ཐེག་ཆེན་འཕགས་པ་རྣམས་ལ་ཡོད་དོ། །ཉན་རང་ལ་ཆོས་ཀྱི་བདག་མེད་
རྟོགས་པ་ཡོད་པ་ལྟར་ན། ཕྱི་མ་གཉིས་ཐེག་པ་གསུམ་གྱི་འཕགས་པ་ཀུན་ལ་ཡོད་དེ།
ངོ་བོ་གཅིག་ལ་ལྡོག་པ་ཐ་དད་པའི་ཚུལ་དུ་གནས་སོ། །བསྒོམ་ཚུལ་ནི། དང་པོ་
གསུམ་ལ། མཛའ་བོ་དང༌། བར་མ་དང་། དགྲ་བའི་ཕྱོགས་གསུམ་དུ་ཕྱེ་ནས།
དང་པོར་ཕ་མ་སོགས་མཛའ་བོའི་ཕྱོགས་ལ་དམིགས་ནས། དེ་དག་བདེ་བ་དང་
ཕྲད་པ་སོགས་འདོད་པའི་རྣམ་པར་བསྒོམ་ལ། དེའི་འོག་ཏུ་བར་མ་རྣམས་ལ།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
མཐར་དགྲ་བོའི་ཕྱོགས་ལ་དམིགས་ནས་བསྒོམ་སྟེ། མཛའ་བོ་དང་དགྲ་བོའི་ཕྱོགས་
དག་བདེ་བ་དང་ཕྲད་འདོད་སོགས་མཚུངས་པར་གྱུར་པ་ན། བསྒོམ་པ་ཡོངས་སུ་
རྫོགས་པ་ཡིན་ནོ། །བཏང་སྙོམས་ནི། དང་པོ་ཐ་མལ་པའི་ཕྱོགས་ལ་བསྒོམ་ཞིང་།
མཐར་སྡུག་པ་དང་མི་སྡུག་པ་ཐམས་ཅད་ལ་སྙོམས་པའི་བར་དུ་བསྒོམ་མོ། །དེ་
ལྟར་བསྒོམས་པའི་འབྲས་བུ་ཅིར་འགྱུར་ཞེ་ན། བྱམས་སོགས་དེ་དག་བདག་མེད་
རྣམ་པ་གཉིས་ཀྱི་ཤེས་རབ་ཀྱིས་ཟིན་པར་བསྒོམས་པ་ལས་ནི། མྱ་ངན་ལས་འདས་
པ་ཐོབ་པར་འགྱུར་ལ། ཇི་ཞིག་ལྟར་གོང་མ་སྟེ། མྱ་ངན་ལས་འདས་པ་མ་ཐོབ་
ཀྱང་། ཚངས་པའི་འཇིག་རྟེན་བསམ་གཏན་དང་པོ་སོགས་གཟུགས་ཀྱི་ཁམས་སུ་
འདོད་པ་ལས་འདས་པའི་བདེ་བ་ཐོབ་པར་འགྱུར་ཏེ། དེ་དག་བསྒོམས་པས་ཁྲོ་
བས་ཡོངས་སུ་གདུང་བ་བྲལ་བའི་བསམ་གཏན་སྐྱོན་མེད་པ་ཞི་བ་ཉམས་སུ་མྱོང་
བར་འགྱུར་པའི་ཕྱིར་རོ། །དེའི་ཕྱིར་བྱམས་པ་ལ་སོགས་པ་ནི་བསམ་གཏན་སྐྱེད་
བྱེད་ཀྱི་སྦྱོར་བར་གཞུང་འདིར་བཤད་དོ། ། །
བཞི་པ་བསམ་གཏན་བཞི་བསྒོམ་པ་ནི། བྱམས་སོགས་བསྒོམས་པས་
བསམ་གཏན་བཞི་ཐོབ་མོད། དེ་དག་གི་འབྲས་བུ་ཅིར་འགྱུར་ཞེ་ན། འདོད་སྤྱོད་
དགའ་དང་བདེ་དང་སྡུག་བསྔལ་དག །རྣམ་པར་སྤངས་པའི་བསམ་གཏན་བཞི་
པོ་ཡིས། །ཚངས་དང་འོད་གསལ་དག་དང་དགེ་རྒྱས་དང་། །འབྲས་བུ་ཆེ་ལྷ་
རྣམས་དང་སྐལ་མཉམ་འཐོབ། །ཅེས་གསུངས་ཏེ། རྟོག་དཔྱོད་གཉེན་པོའི་ཡན་
ལག་གིས་འདོད་སྤྱོད་དེ་འདོད་པ་ལ་འདུན་པ་དང༌། རྣམ་འཚེ་སྤངས་ཤིང་དབེན་
5-4



བཤེས་པའི་སྤྲིངས་ཡིག
པ་ལས་སྐྱེས་པའི་དགའ་བ་དང་། བདེ་བ་ཅན་གྱི་སེམས་རྩེ་གཅིག་པ་བསམ་གཏན་
དང་པོ་དང་། ནང་རབ་ཏུ་དང་བ་གཉེན་པོའི་ཡན་ལག་གིས་དཔྱོད་པ་སྤངས་ཤིང༌།
ཏིང་ངེ་འཛིན་ལས་སྐྱེས་པའི་དགའ་བ་དང༌། བདེ་བ་ཅན་གྱི་སེམས་རྩེ་གཅིག་པ་
བསམ་གཏན་གཉིས་པ་དང༌། དྲན་ཤེས་བཞིན་བཏང་སྙོམས་གཉེན་པོའི་ཡན་
ལག་གིས་དགའ་བ་སྤངས་ཤིང་བདེ་བ་དང་ལྡན་པའི་སེམས་རྩེ་གཅིག་པ་བསམ་
གཏན་གསུམ་པ་དང༌། དྲན་པ་དང་བཏང་སྙོམས་ཡོངས་དག་གཉེན་པོའི་ཡན་
ལག་གིས་བདེ་བ་དང་སྡུག་བསྔལ་རྣམ་པར་སྤངས་ཤིང་། ཚོར་བ་བཏང་སྙོམས་
དང་ལྡན་པའི་སེམས་རྩེ་གཅིག་པ་ནི་བསམ་གཏན་བཞི་པ་སྟེ། དེ་ལྟར་རྒྱུ་སྙོམས་
འཇུག་གི་བསམ་གཏན་བཞི་པོ་བསྒོམས་པ་ཡིས། གོ་རིམ་བཞིན་དུ་ཚངས་ཆེན་
དང༌། འོད་གསལ་དང་། དགེ་རྒྱས་དང་། འབྲས་བུ་ཆེ་བའི་ལྷ་རྣམས་དང་སྐལ་བ་
མཉམ་པར་སྐྱེ་བ་འཐོབ། ཅེས་པ་གཙོ་ཆེ་བ་སྨོས་པ་ཡིན་ལ། ཞིབ་ཏུ་ན། བསམ་
གཏན་དང་པོ་ཆུང་ངུ་དང༌། འབྲིང་དང༌། ཆེན་པོ་ཡོངས་སུ་བསྒོམས་པས་གོ་རིམ་
བཞིན་དུ། ཚངས་རིས་དང་། ཚངས་པའི་མདུན་ན་འདོན་དང་། ཚངས་ཆེན་རྣམས་
སུ་སྐྱེ་ལ། བསམ་གཏན་བཞི་པ་ཆུང་ངུ་འབྲིང་ཆེན་པོར་བསྒོམས་པས། དགེ་ཆུང་
དང༌། ཚད་མེད་དགེ་དང་། དགེ་རྒྱས་རྣམས་སུ་སྐྱེ་བ་སོགས་ཤེས་པར་བྱའོ། །
ལྔ་པ་ལས་ལྕི་ཡང་གི་དབྱེ་བས་དགེ་སྡིག་ལ་བླང་དོར་ཇི་ལྟར་བྱ་བ་ནི།
རྟག་དང་མངོན་པར་ཞེན་དང་གཉེན་པོ་མེད། །ཡོན་ཏན་གཙོ་ལྡན་གཞི་ལས་བྱུང་
བའི་ལས། །དགེ་དང་མི་དགེ་རྣམ་ལྔ་ཆེན་པོ་སྟེ། །དེ་བས་དགེ་བ་སྤྱོད་ལ་བརྩོན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པར་བགྱི། །ཞེས་གསུངས་ཏེ། དགེ་བ་དང་མི་དགེ་བའི་ལས་གང་ཁྱད་པར་རྣམ་
པ་ལྔ་དང་ལྡན་པ་ནི། འབྲས་བུ་ངེས་པ་དང་མང་པོ་འབྱིན་པའི་ཕྱིར་ཆེན་པོ་ཞེས་
བྱའོ། །དེ་དག་ཀྱང་གང་ཞེ་ན། སྦྱོར་བ་དང༌། བསམ་པ་དང་། གཉེན་པོ་དང༌།
གཞིའི་ཁྱད་པར་རྣམས་སོ། །དེ་དག་ལ་སྦྱོར་བའི་ཁྱད་པར་རྣམས་ནི། ལས་དེ་
དུས་རྟག་ཏུ་བྱེད་པའོ། །བསམ་པའི་ཁྱད་པར་ནི། ཉོན་མོངས་པ་དང་རབ་ཏུ་དང་
བ་སོགས་མངོན་ཞེན་དྲག་པོས་བྱས་པའོ། །གཉེན་པོའི་ཁྱད་པར་ནི། ལས་དེ་ལ་
འཇོམས་བྱེད་ཀྱི་གཉེན་པོ་མེད་པའོ། །
གཞིའི་ཁྱད་པར་ནི། གཉིས་ཏེ། ཕན་འདོགས་པའི་གཞི་ནི། ཕ་མ་དང་
ཆོས་སྨྲ་བ་དང༌། བྱེ་བྲག་ཏུ་ཕན་འདོགས་པ་དོམ་དང་སྤྲེའུ་ལ་སོགས་པའི་སྐྱེས་
རབས་བཞིན་ནོ། །ཡོན་ཏན་གཙོར་ལྡན་པའི་གཞི་ནི། དཀོན་མཆོག་གསུམ་དང་།
འགོག་པ་ལས་ལངས་པ་སོགས་ཏེ། དེ་དག་ལ་ཕན་གནོད་བྱས་པ་ལས་བྱུང་བ་ནི།
གཞིའི་ཁྱད་པར་ལས་ཆེན་པོ་ཡིན་ནོ། །དེ་བས་ན་ཁྱོད་ཀྱིས་མི་དགེ་བ་ཆེན་པོ་སྤངས་
ཏེ་དགེ་བ་ཆེན་པོ་སྤྱོད་པ་ལ་བརྩོན་པར་བགྱིའོ། ཁྱོད་ཀྱིས་མི་དགེ་བ་ནི་མང་དུ་
སྤྱད། དགེ་བ་ནི་ཉུང་ངུར་སྤྱད་ན། མི་འཇིགས་པར་མི་བྱ་ལ། དེ་ལས་བཟློག་པར་
སྤྱད་ན་ཧ་ཅང་འཇིགས་པར་ཡང་མི་བྱའོ། །ཞེས་བསྟན་པའི་ཕྱིར། ལན་ཚྭ་སྲང་
འགས་ཆུ་ནི་ཉུང་ངུ་ཞིག །རོ་སྒྱུར་བགྱིད་ཀྱི་གངྒཱའི་ཀླུང་མིན་ལྟར། །དེ་བཞིན་སྡིག་
པའི་ལས་ནི་ཆུང་ངུ་ཡང་། །དགེ་བའི་རྩ་བ་ཡངས་ལ་མཁྱེན་པར་མཛོད། །ཅེས་
གསུངས་ཏེ། ཇི་ལྟར་ལན་ཚྭ་སྲང་འགའ་སྟེ་ཉུང་ཟད་ཅིག་གིས་ཆུ་ཉུང་ངུ་ཞིག་ལན་
ཧ(ན



བཤེས་ངའི་སྤྲིངས་ཡིག
ཚྭའི་རོ་ཉིད་དུ་སྒྱུར་བར་བགྱིད་ཀྱི་གངྒཱའི་ཀླུང་ངམ་ཆུ་ཤིན་ཏུ་མང་ན་སྒྱུར་ནུས་པ་
མིན་པ་དེ་བཞིན་དུ། སྡིག་པའི་ལས་ཆུང་ངུ་ཡང་དགེ་བའི་རྩ་བ་ཆུང་ཞིང་ཉུང་ན་
འབྲས་བུ་འབྱིན་ནུས་ཀྱིས། ཡངས་པ་སྟེ་ཆེ་ཞིང་མང་བ་ལ་འབྱིན་མི་ནུས་པར་མཁྱེན་
པར་མཛོད་ལ་དགེ་བ་སྟོབས་ཆེན་མང་དུ་བསྒྲུབ་པར་བགྱིའོ། །དྲུག་པ་སྒྲིབ་པ་ལྔ་
སྤོང་བ་ནི། རྒོད་པ་ལ་སོགས་པ་ཆོས་ལྔ་པོ་འདི་དག་ནི། བསམ་གཏན་དང་རྣམ་
བར་སོགས་ཀྱི་འགལ་ཟླ་ཡིན་པའི་ཕྱིར་འབད་དེ་སྤང་ངོ་ཞེས་བསྟན་པའི་ཕྱིར།
རྒོད་དང་འགྱོད་དང་གནོད་སེམས་རྨུགས་པ་དང་། །གཉིད་དང་འདོད་ལ་འདུན་
དང་ཐེ་ཚོམ་སྟེ། །སྒྲིབ་པ་ལྔ་པོ་འདི་དག་དགེ་བའི་ནོར། །འཕྲོག་པའི་ཆོམ་རྐུན་
ལགས་པར་མཁྱེན་པར་མཛོད། །ཅེས་གསུངས་ཏེ། སྡུག་པའི་ཡུལ་ལ་སེམས་རྣམ་
པར་འཕྲོ་བའི་རྒོད་པ་དང་། ངན་པ་བྱས་པའི་ལས་ལ་ཡིད་གཅགས་པའི་འགྱོད་
པ་དང་། ཀུན་ནས་མནར་སེམས་ཀྱི་དངོས་པོ་ལ་སེམས་ཁོང་ནས་འཁྲུགས་པའི་
གནོད་སེམས་དང་། སེམས་ནང་དུ་ཞུམ་པའི་སྒོ་ནས་ལུས་སེམས་ལས་སུ་མི་རུང་
བར་བྱེད་པ་རྨུགས་པ་དང་། གཉིད་ཀྱི་རྒྱུ་ལ་བརྟེན་ནས་འཇུག་པ་རང་དབང་མེད་
པར་ནང་དུ་སྡུད་པར་བྱེད་པ་གཉིད་དང༌། ཁམ་ཟས་དང་འཁྲིག་པ་སོགས་ཀྱི་འདོད་
པ་ལ་འདུན་པ་དང༌། ཐར་པ་དང་ཐར་པའི་ལམ་ལ་ཡིད་གཉིས་སུ་གྱུར་པའི་ཐེ་
ཚོམ་སྟེ། དེ་རྣམས་ནི་བསམ་གཏན་དང༌། རྣམ་ཐར་སོགས་སམ། བསླབ་པ་
གསུམ་ལ་སྒྲིབ་པས་ན། སྒྲིབ་པ་ལྔ་པོ་ཞེས་བྱ་སྟེ། འདི་དག་ནི་དགེ་བའི་ནོར་
འཕྲོག་པའི་ཆོམ་རྐུན་ལགས་པར་མཁྱེན་པར་མཛོད་ལ་སྤོངས་ཤིག་ཅེས་པའོ། །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
དེ་ལ་རྒོད་འགྱོད་གཉིས་ནི་གཡོ་བར་ཆོས་མཐུན་པའི་ཕྱིར་དང༌། རྨུགས་གཉིད་
གཉིས་ནི་བླུན་པར་ཆོས་མཐུན་པའི་ཕྱིར་སྒྲིབ་པ་རེ་རེར་བཞག་གོ །ཡང་ན་མཛོད་
དུ་འདོད་ན་སྒྲིབ་རྣམས་མི་མཐུན་དང་། །ཟས་དང་བྱ་བ་གཅིག་པའི་ཕྱིར། །གཉིས་
གཅིག་ཅེས་པ་ལྟར། དང་པོ་གཉིས་ནི་ཉེ་དུའི་རྣམ་རྟོག་ལ་སོགས་པའི་རྒྱུ་ལས་བྱུང་བ་
དང༌། སེམས་འཕྲོ་བར་བྱེད་པར་ཆོས་མཐུན་པ་དང༌། ཞི་གནས་ཀྱིས་འཇོམས་
པའི་ཕྱིར་གཅིག་ཏུ་བཞག་ལ། ཕྱི་མ་གཉིས་ཀྱང་ཁ་ཟས་ཀྱི་ཚོད་མ་ཟིན་པ་སོགས་
ཀྱི་རྒྱུ་ལས་བྱུང་བ་དང་། སེམས་ཞུམ་པར་བྱེད་པ་དང༌། སྣང་བའི་འདུ་ཤེས་ཀྱིས་
འཇོམས་པས་གཅིག་ཏུ་བཞག་གོ་ཅིའི་ཕྱིར་སྒྲིབ་པ་ལྔ་ཉིད་ཡིན་ཞེ་ན། དེ་དག་
གིས་བསླབ་པ་གསུམ་ལ་གནོད་པར་བྱེད་པའི་ཕྱིར་ཏེ། འདི་ལྟར་འདོད་ལ་འདུན་
པ་དང་། གནོད་སེམས་གཉིས་ཀྱིས་ནི་ལྷག་པའི་ཚུལ་ཁྲིམས་ལ་གནོད་དོ། །དེ་
དག་གི་གོ་རིམ་བཞིན་འདོད་པ་ལ་སྲེད་པའི་དབང་གིས་དང་པོར་ཚུལ་ ཁྲིམས་
ཡང་དག་པར་མི་ལེན་ཅིང་། བླངས་པའི་འོག་ཏུ་གཞན་གྱིས་བསླབ་པ་ལ་ལེགས་
པར་བསྐུལ་བ་ན། ཀུན་ནས་མནར་སེམས་པའི་དབང་གིས་ཆོས་བཞིན་དུ་ལེགས་
པར་མི་སྒྲུབ་པའི་ཕྱིར་རོ། །རྨུགས་གཉིད་གཉིས་ཀྱིས་ལྷག་པའི་སེམས་ལ་གནོད་དེ།
དེ་དག་གིས་ཞི་གནས་ཀྱི་རྒྱུ་མཚན་སྒོམ་པ་ན། ནང་དུ་སེམས་ཞུམ་པར་བྱེད་པའི་
ཕྱིར་རོ། །རྒོད་འགྱོད་གཉིས་ཀྱིས་ལྷག་པའི་ཤེས་རབ་ལ་གནོད་དེ། རབ་ཏུ་འཛིན་
པའི་རྒྱུ་མཚན་སྒོམ་པ་ན། དེ་དག་གིས་ཕྱི་རོལ་ཏུ་ཡེངས་པར་བྱེད་པའི་ཕྱིར་རོ། །
ཐེ་ཚོམ་གྱིས་གཉིས་ཀ་ལ་གནོད་དེ། ཞི་ལྷག་ཟུང་འབྲེལ་གྱི་བཏང་སྙོམས་ཀྱི་རྒྱུ་



བཤེས་པའི་སྤྲིངས་ཡིག
མཚན་སྒོམ་པ་ན། ཐེ་ཚོམ་དུ་གྱུར་པས་གཏན་ལ་མ་ཕེབས་ན། བཏང་སྙོམས་སུ་
འཇོག་མི་ནུས་པའི་ཕྱིར་རོ། །
གཉིས་པ་ཁྱད་པར་དུ་ངེས་ལེགས་ཀྱི་ཆོས་སྒྲུབ་པ་ལ་གསུམ་གྱི། དང་པོ་
སྦྱོར་ལམ་དབང་པོ་དང་སྟོབས་ལྟ་བསྒོམ་པ་ནི། དེ་ལྟར་སྤང་བྱ་བར་ཆད་ཀྱི་ཆོས་
བསྟན་ནས། བསྟེན་བྱ་ཐར་པ་དང་རྗེས་སུ་མཐུན་པའི་ཆོས་བསྟན་པའི་ཕྱིར། དད་
དང་བརྩོན་འགྲུས་དག་དང་དྲན་པ་དང༌། །ཏིང་འཛིན་ཤེས་རབ་ཆོས་མཆོག་ལྔ་
ཉིད་དེ། །འདི་ལ་མངོན་བརྩོན་མཛོད་ཅིག་འདི་དག་ནི། །སྟོབས་དབང་ཞེས་བགྱི་
རྩེ་མོར་གྱུར་པའང་ལགས། །ཞེས་གསུངས་ཏེ། བདེན་པ་རྣམས་ལ་མངོན་པར་
ཡིད་ཆེས་པའི་དད་པ་དང༌། དེ་དག་མངོན་དུ་བྱེད་པ་ལ་སྤྲོ་བའི་བརྩོན་འགྲུས་དང་།
བདེན་པ་དང་། དེའི་རྣམ་པ་མ་བརྗེད་པའི་དྲན་པ་དང༌། བདེན་པའི་རྣམ་པ་ལ་
སེམས་རྩེ་གཅིག་པའི་བསམ་གཏན་དང་། བདེན་པའི་རྣམ་པ་རྣམས་ཡང་དག་
པར་རྣམ་པར་འབྱེད་པའི་ཤེས་རབ་སྟེ། ལྔ་པོ་འདི་རྣམས་ལ་མངོན་པར་བརྩོན་
ཞིང་གོམས་པར་མཛོད་ཅིག་དང་འདི་དག་འཕགས་ལམ་གྱི་དངོས་རྒྱུར་གྱུར་པའི་ཚེ།
ཆོས་མཆོག་ཅེས་བྱ་ལ། དེ་དག་བཟོད་པའི་ཚེ་མི་མཐུན་ཕྱོགས་ཀྱིས་མི་བརྫི་བས།
སྟོབས་ཞེས་བྱ་བ་དང་། དྲོད་ཀྱི་ཚེ་བདེན་པ་མངོན་པར་རྟོགས་པ་ལ་དབང་ལྷག་པར་
བྱེད་པའི་ཕྱིར། དབང་པོ་ཞེས་བགྱི་བ་དང༌། དེ་ཉིད་འཕེལ་བ་ན་དགེ་བའི་རྩ་བ་གཡོ་
བའི་རྩེ་མོར་གྱུར་བའི་ཕྱིར། རྩེ་མོར་གྱུར་པ་ཞེས་བགྱི་བའང་ལགས་ཞེས་སོ། །
གཉིས་པ་དེའི་འགལ་རྐྱེན་རྒྱགས་པ་སྤང་བ་ནི། ན་རྒ་འཆི་སྡུག་བྲལ་



།ནར
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དང་དེ་བཞིན་དུ། །ལས་ནི་བདག་གིར་བྱ་ལས་མ་འདས་ཞེས། །དེ་ལྟར་ཡང་དང་
ཡང་དུ་སེམས་པ་ནི། །དེ་ཡི་གཉེན་པོའི་སྒོ་ནས་རྒྱགས་མི་འགྱུར། །ཞེས་གསུངས་ཏེ། །
བདག་ནི་ན་བ་དང་རྒ་བ་དང་འཆི་བ་དང་སྡུག་པ་དང་བྲལ་བར་འགྱུར་བ་ལས་མ་
འདས་པ་དང་། དེ་བཞིན་དུ་ལས་བདག་གིར་བྱ་བ་ལས་མ་འདས་ཏེ། བདེ་སྡུག་ནི་
བདག་གིས་སྔར་བྱས་པའི་ལས་ལ་རག་ལས་ཀྱི། བདག་ལ་ནི་རང་དབང་མེད་དོ། །
ཞེས་ཚུལ་བཞིན་དུ་བསམ་པར་བྱ་སྟེ། དེ་ལྟར་ཡང་དང་ཡང་དུ་སེམས་པ་ནི་རྒྱགས་པ་
དེའི་གཉེན་པོ་ཡིན་པའི་སྒོ་ནས་རྒྱགས་པར་མི་འགྱུར་རོ་སྙམ་དུ་དགོངས་སོ། ། །
གསུམ་པ་མཐུན་རྐྱེན་ཡང་དག་པའི་ལྟ་བ་བསྒོམ་པ་ལ་གཉིས་ཀྱི་དང་པོ་
མདོར་བསྟན་པ་ནི། དད་པ་ལ་སོགས་པའི་དབང་པོ་སྐྱེ་བའི་རྒྱུ་ནི། ཡང་དག་པའི་
ལྟ་བ་ཡིན་པས། དེ་བསྒོམ་པར་བསྟན་པའི་ཕྱིར། གལ་ཏེ་མཐོ་རིས་ཐར་པ་མངོན་
བཞེད་ན། །ཡང་དག་ལྟ་ལ་གོམས་པ་ཉིད་དུ་མཛོད། །གང་ཟག་ལོག་པར་ལྟ་བས་
ལེགས་སྤྱད་ཀྱང་། །ཐམས་ཅད་རྣམ་པར་སྨིན་པ་མི་ཟད་ལྡན། །ཞེས་གསུངས་ཏེ།
འདིར་ཡང་དག་པའི་ལྟ་བ་གཉིས་ཏེ། ཀུན་རྡོ་བ་ཀྱི་ཡུལ་ཅན་དང་། དོན་དམ་པའི་
ཡུལ་ཅན་ནོ། །དང་པོ་ནི། ཕྱི་མར་ལས་དང་འབྲས་བུའི་འབྲེལ་བ་ལ་ཡིད་ཆེས་
པའོ། །གཉིས་པ་ནི། ཆོས་རྣམས་ཀྱི་དེ་ཁོ་ན་ཉིད་སྟོང་པ་ཉིད་རྟོགས་པའི་ཤེས་
རབ་བོ། །ཡང་དག་པའི་ལྟ་བ་དང་པོ་ནི། མཐོ་རིས་ཀྱི་རྒྱུ་ཡིན་ལ། གཉིས་པ་ནི།
ཐར་པའི་རྒྱུ་ཡིན་ནོ། །དེའི་ཕྱིར་གལ་ཏེ་གནས་སྐབས་སུ་མཐོ་རིས་དང༌། མཐར་
ཐུག་ཐར་པའི་བདེ་བ་མངོན་པར་བཞེད་ན་གོང་དུ་བཤད་མ་ཐག་པའི་ཀུན་རྫོབ་
{{ }



བཤེས་པའི་སྤྲིངས་ཡིག་
དང་དོན་དམ་པའི་ཡུལ་ཅན་གྱི་ཡང་དག་པའི་ལྟ་བ་ལ་རྟག་ཏུ་གོམས་པར་མཛོད་
ཅིག དེ་མ་བསྒོམས་ན་ཅིར་འགྱུར་ཞེ་ན། གལ་ཏེ་ཀུན་རྫོབ་ཀྱི་ཡུལ་ཅན་ཡང་དག་
པའི་ལྟ་བ་མེད་པར་གང་ཟག་ལས་རྒྱུ་འབྲས་ལ་སྐུར་བ་འདེབས་པའི་ལོག་པར་
ལྟ་བས་སྔར་སྦྱིན་སོགས་ལེགས་པར་སྤྱད་ཀྱང༌། རང་རྒྱུད་ཀྱི་ལས་ཐམས་ཅད་
རྣམ་པར་སྨིན་པ་མི་ཟད་ཅིང་རྩུབ་པ་དང་ལྡན་པར་འགྱུར་ཏེ། ལོག་ལྟས་དགེ་བའི་
རྩ་བ་རྣམས་དྲུངས་འབྱིན་པའི་ཕྱིར་རོ། །ཡང་དོན་དམ་པའི་ཡུལ་ཅན་གྱི་ཡང་དག་
པའི་ལྟ་བ་མེད་པའི་གང་ཟག་དངོས་པོ་ལ་མངོན་པར་ཞེན་པའི་ལོག་པར་ལྟ་བ་
དང་ལྡན་པས་སྦྱིན་སོགས་ལེགས་པར་སྤྱད་ཀྱང༌། ལས་ཐམས་ཅད་ཀྱི་རྣམ་སྨིན་
འཁོར་བར་འབྱིན་པའི་ཕྱིར་མི་ཟད་ལྡན་ཞེས་སྦྱར་རོ། །
གཉིས་པ་རྒྱས་པར་བཤད་པ་ལ་ལྔའི་དང་པོ་དྲན་པ་ཉེར་བཞག་བཞི་
བསྒོམ་པ་ནི། མི་ནི་ཡང་དག་ཉིད་དུ་མི་བདེ་ཞིང་། །མི་རྟག་བདག་མེད་མི་གཙང་
རིག་པར་བགྱི། །དྲན་པ་ཉེ་བར་མ་བཞག་རྣམས་ཀྱིས་ནི། །ཕྱིན་ཅི་ལོག་བཞིར་ལྟ་
བ་ཕུང་ཁྲོལ་བ། །ཞེས་གསུངས་ཏེ། མི་ནི་ཡང་དག་ཉིད་དུ་སྟེ་ཤེས་རབ་ཀྱིས་
བལྟས་ན། སྡུག་བསྔལ་ཉིད་གསུམ་དང་ལྡན་པས་མི་བདེ་ཞིང་། དུས་གཉིས་པར་
མི་སྡོད་པས་མི་རྟག་པ་དང་། དབང་བྱེད་པ་པོའི་སྐྱེས་བུ་མེད་པས་བདག་མེད་པ་
དང༌། རུས་པ་དང་ཤ་ཁྲག་ལ་སོགས་པ་འདུས་པའི་རང་བཞིན་ཡིན་པས། མི་
གཙང་བར་རིག་པར་བགྱི་སྟེ། དེ་ལྟར་དྲན་པ་ཉེ་བར་མ་བཞག་པ་སྟེ། ཤེས་རབ་
ཀྱིས་མ་བརྟགས་པ་རྣམས་ཀྱིས་ནི། ལུས་མི་གཙང་བ་ལ་གཙང་བ་དང༌། ཚོར་བ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སྡུག་བསྔལ་བ་ལ་བདེ་བ་དང༌། སེམས་མི་རྟག་པ་ལ་རྟག་པ་དང༌། ཆོས་བདག་
མེད་པ་ལ་བདག་དང་ཕྱིན་ཅི་ལོག་བཞིར་ལྟ་བ་དེ་དག་ནི། འཁོར་བ་དང་ངན་
སོང་གི་རྒྱུར་གྱུར་པའི་ཕྱིར་ཕུང་ཁྲོལ་བ་སྟེ། དེ་བས་ན་དྲན་པ་ཉེ་བར་བཞག་པར་
བགྱིའོ། །གཉིས་པ་ཁྱད་པར་དུ། ཆོས་དྲན་པ་ཉེ་བར་བཞག་པ་བསྒོམ་པ་ནི། གལ་ཏེ་
སྡུག་བསྔལ་སོགས་ཡིན་ཡང་། བདག་མེད་པ་ཇི་ལྟར་ཡིན་ཏེ། བདག་མེད་ན་
ལས་དགེ་སྡིག་གི་འབྲས་བུ་སུ་ཞིག་གིས་སྤྱོད་པར་འགྱུར་སྙམ་ན། གཟུགས་ནི་
བདག་མ་ཡིན་ཞེས་གསུངས་ཏེ་བདག །གཟུགས་དང་ལྡན་མིན་གཟུགས་ལ་བདག་
གནས་མིན། །བདག་ལ་གཟུགས་མི་གནས་ཏེ་དེ་བཞིན་དུ། །ཕུང་པོ་ལྷག་མ་བཞི་
ཡང་སྟོང་རྟོགས་བགྱི། །ཞེས་གསུངས་ཏེ། གལ་ཏེ་བདག་ཅིག་ཡོད་ན་གཟུགས་
སོགས་ཕུང་པོའི་ངོ་བོར་ཡོད་དམ། དེ་ལས་དོན་གཞན་དུ་ཡོད་གྲང་། དང་པོ་མ་
ཡིན་ཏེ། མདོ་ལས། གཟུགས་བདག་མ་ཡིན་ཞེས་པ་ནས། རྣམ་པར་ཤེས་པ་
བདག་མ་ཡིན་ཞེས་པའི་བར་དུ་གསུངས་པའི་ཕྱིར་རོ། །འདི་ནི་རེ་ཞིག་ལུང་ངོ༌། །
འདི་ལ་རིགས་པ་ཅི་ཞིག་ཡོད་ཅེ་ན། བདག་ནི་གཟུགས་ལ་སོགས་པའི་
ངོ་བོ་མ་ཡིན་ཏེ། གཟུགས་སོགས་དང་འདྲ་བར་བདག་ཀྱང་མི་རྟག་པ་དང༌། དུ་མ་
ཉིད་དུ་ཐལ་བར་འགྱུར་བའི་ཕྱིར་དང༌། གཟུགས་སོགས་རྫས་སུ་ཡོད་པར་འདོད་
པས། བདག་རྫས་སུ་ཡོད་པར་འགྱུར་བ་དང༌། བདག་ལྟ་རྫ་ས་ཀྱི་ཡུལ་ཅན་ཡིན་
པས་ཕྱིན་ཅི་མ་ལོག་པའི་ཕྱིར་གཉེན་པོས་ས་བོན་སྤང་དུ་མེད་པར་ཐལ་བའི་ཕྱིར་
རོ། །དེ་སྐད་དུ་ཡང་དབུ་མ་འཇུག་པར། གལ་ཏེ་ཕུང་པོ་བདག་ན་དེ་ཕྱིར་དེ། །
b3



བཤེས་པའི་སྤྲིངས་ཡིག
མང་བས་བདག་དེ་དག་ཀྱང་མང་པོར་འགྱུར། །བདག་ནི་རྫས་སུ་འགྱུར་ཞིང་དེ་
ལྟ་བ། །རྫ་ས་ལ་འཇུག་པས་ཕྱིན་ཅི་ལོག་མི་འགྱུར། །ཞེས་གསུངས་པ་ལྟར་རོ། །
གལ་ཏེ་གཟུགས་སོགས་ལས་གཞན་པ་ཞིག་ཡིན་ན། ལྷས་བྱིན་བ་ལང་དང་ལྡན་
པ་ལྟར་གཟུགས་སོགས་དང་ལྡན་པ་ཞིག་གམ། ལྷས་བྱིན་རེ་ལྡེ་ལ་འདུག་པ་བཞིན་
དུ་གཟུགས་སོགས་ལ་གནས་པ་ཞིག་གམ། འཁྲི་ཤིང་སོགས་ས་ལ་བརྟེན་པ་ལྟར།
དེ་ལ་གཟུགས་སོགས་བརྟེན་པ་ཞིག་ཡིན་གྲང་། དང་པོ་མི་རིགས་ཏེ། བདག་
གཟུགས་དང་ལྡན་པ་མ་ཡིན་ཞེས་པ་ནས། རྣམ་པར་ཤེས་པ་དང་ལྡན་པ་མ་ཡིན་
ཞེས་པའི་བར་གསུངས་པའི་ཕྱིར་རོ། །འདི་ནི་ལུང་ངོ་། །རིགས་པ་ནི། ཇི་ལྟར་
ལྷས་བྱིན་ལ་བ་ལང་དབང་བསྒྱུར་བྱར་ལྡན་པ་ལྟར། བདག་ལ་གཟུགས་སོགས་
དབང་བསྒྱུར་བྱར་ལྡན་པ་མ་ཡིན་ཏེ། བདག་མི་འདོད་བཞིན་དུ་གཟུགས་སོགས་
ལས་གཞན་དང་གཞན་དུ་འགྱུར་བ་དང་། འཇིག་པ་སོགས་མཐོང་བའི་ཕྱིར་རོ། །
ཕྱོགས་གཉིས་པ་ཡང་མི་རིགས་ཏེ། གཟུགས་ལ་བདག་གནས་པ་མ་ཡིན་ཞེས་པ་
ནས། རྣམ་པར་ཤེས་པ་ལ་བདག་གནས་པ་མ་ཡིན་ཞེས་པའི་བར་གསུངས་པའི་
ཕྱིར་རོ། །དེ་ནི་ལུང་ཡིན་ལ། རིགས་པ་ནི། ལྷས་བྱིན་རེ་ལྡེ་ལ་གནས་པ་ལྟར་
གཟུགས་ལ་སོགས་པ་ལ་བདག་བརྟེན་པའི་ཚུལ་གྱིས་གནས་པ་མ་ཡིན་ཏེ། རྟེན་
གཟུགས་སོགས་མི་རྟག་པས་བདག་ཀྱང་མི་རྟག་པར་འགྱུར་བའི་ཕྱིར་རོ། ། །
ཕྱོགས་གསུམ་པ་ཡང་མ་ཡིན་ཏེ། བདག་ལ་གཟུགས་གནས་པ་མ་ཡིན་
ཞེས་པ་ནས། རྣམ་པར་ཤེས་པ་ལ་གཟུགས་གནས་པ་མ་ཡིན་ཞེས་པའི་བར་དུ་
(3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གསུངས་པའི་ཕྱིར་རོ། །དེ་ནི་ལུང་ཡིན་ལ། རིགས་པ་ནི། འཁྲི་ཤིང་ལ་སོགས་པ་
ས་ལ་བརྟེན་པ་ལྟར། བདག་ལ་གཟུགས་སོགས་ཕུང་པོ་བརྟེན་པ་མ་ཡིན་ཏེ།
བདག་རྟག་པ་ལ་བརྟེན་པའི་གཟུགས་སོགས་གཏན་མི་འཇིག་པར་ཐལ་བའི་ཕྱིར་
དང་། དེ་དག་གི་སྐྱེ་འཇིག་བདག་ལ་རག་ལས་པར་གྱུར་ན། དེའང་མ་ཡིན་ཏེ།
བདག་མེད་ པའི་ ཕྱི་རོལ་གྱི་གཟུགས་སྐྱེ་བ་དང་འཇིག་པར་ཡང་དམིགས་ པའི་
ཕྱིར་རོ། །གཟུགས་ལ་དཔྱད་པ་དེ་བཞིན་དུ། ཚོར་བ་ལ་སོགས་པའི་ཕུང་པོ་ལྷག་
མ་བཞི་ལ་ཡང་ངོ་བོ་དང༌། དོན་གཞན་གྱི་བདག་གིས་སྟོང་ཚུལ་གོང་དུ་བཤད་
པའི་ལུང་དང་རིགས་པ་དེ་དག་གིས་རྟོགས་པར་བགྱིའོ། །ཇི་སྐད་བཤད་པ་ལས་
བཟློག་སྟེ། གཟུགས་བདག་ཏུ་ལྟ་བ་ལ་སོགས་པ་ཕུང་པོ་ལྔ་པོ་རེ་རེ་ལ་ཡང་རྣམ་པ་
བཞི་བཞིར་ལྟ་བ་ནི། འཇིག་ཚོགས་ལ་ལྟ་བའི་མཐའ་ཉི་ཤུ་ཞེས་མདོ་ལས་གསུངས་ལ།
དེའི་གཉེན་པོ་གཟུགས་བདག་མ་ཡིན་ཞེས་སོགས་གསུངས་སོ། །
ད་ནི་རྒྱུ་མེད་པ་དང་མི་མཐུན་པའི་རྒྱུ་སྤངས་པའི་སྒོ་ནས། ཕུང་པོ་རྣམས་
རྗེས་སུ་མཐུན་པའི་རྒྱུ་དང་རྐྱེན་ལས་སྐྱེ་བར་བསྟན་པའི་ཕྱིར། ཕུང་པོ་འདོད་རྒྱལ་
ལས་མིན་དུས་ལས་མིན། །རང་བཞིན་ལས་མིན་ངོ་བོ་ཉིད་ལས་མིན། །དབང་
ཕྱུག་ལས་མིན་རྒྱུ་མེད་ཅན་མིན་ཏེ། །མེ་ཤེས་ལས་དང་སྲེད་ལས་བྱུང་རིག་མཛོད། །
ཅེས་གསུངས་ཏེ། གཟུགས་ལ་སོགས་པའི་ཕུང་པོ་རྣམས་ནི་གཞན་ལ་རག་མ་ལས་
པར། འདོད་རྒྱལ་གནམ་བབ་ཏུ་བྱུང་བ་མ་ཡིན་ཏེ། སོ་སོར་ངེས་པའི་རྒྱུ་དང་རྐྱེན་
ཡོད་མེད་ཀྱི་རྗེས་སུ་འགྲོ་ལྡོག་བྱེད་པར་དམིགས་པའི་ཕྱིར། ཁ་ཅིག དུས་ཀྱིས་
»1



བཤེས་པའི་སྤྲིངས་ཡིག
འབྱུང་བ་སྨིན་པར་བྱེད། །དུས་ཀྱིས་སྐྱེ་རྒུ་སྡུད་པར་བྱེད། །དུས་ཀྱིས་གཉིད་ལོག་
སད་པར་བྱེད། །དུས་ནི་འདའ་བར་དཀའ་བ་ཡིན། །ཞེས་དུས་རྟག་པ་ཞིག་ལས་
སྐྱེ་བར་སྨྲ་བ་ཡང་མ་ཡིན་ཏེ། གཟུགས་སོགས་དངོས་པོ་རྣམས་ལས་མ་གཏོགས་
པའི་དུས་མ་དམིགས་པའི་ཕྱིར་དང་། དུས་རྟག་པ་ལས་སྐྱེས་པའི་དངོས་པོ་རྣམས་
སྐྱེ་འཇིག་ཅིག་ཅར་བྱེད་པར་ཐལ་བའི་ཕྱིར་རོ། །གྲངས་ཅན་པ་དག་རྡལ་མུན་པ་
སྙིང་སྟོབས་གསུམ་ཆ་མཉམ་པར་གྱུར་པའི་རང་བཞིན་རྟག་པ་ཞིག་ཡོངས་སུ་གྱུར་
པ་ལས་འབྱུང་བར་འདོད་པ་ཡང་མ་ཡིན་ཏེ། རང་བཞིན་དང་རྣམ་འགྱུར་གཅིག་
ཡིན་ན། རྣམ་འགྱུར་བཞིན་དུ་རང་བཞིན་ཡང་མི་རྟག་པར་འགྱུར་ལ། ཐ་དད་
ཡིན་ན་ནི་ཐམས་ཅད་གཙོ་བོའི་རང་བཞིན་དུ་འདོད་པ་འགལ་བའི་ཕྱིར་རོ། །ངོ་
བོ་ཉིད་ལས་སྐྱེ་བ་ཡང་མ་ཡིན་ཏེ། རྒྱུ་དང་རྐྱེན་ལ་རག་མ་ལས་པར་ཐལ་བའི་
ཕྱིར་དང་། རང་བཞིན་གཞན་ལ་ལྟོས་པར་མི་རིགས་པའི་ཕྱིར་རོ། །ཡང་རིགས་
པ་ཅན་པ་ལ་སོགས་པ་དག ཕྲ་ཞིང་བསམ་གྱིས་མི་ཁྱབ་རབ་ཏུ་སྲབ་བྱེད་ཀུན་
རིག་ཐམས་ཅད་བྱེད། །རྣལ་འབྱོར་གོམས་པས་ཐོབ་པའི་བློ་ཅན་བསམ་གཏན་པ་
ཡི་བསམ་གཏན་ཡུལ། །ཉི་མ་ཟླ་བ་ས་ཆུ་མེ་རླུང་ཕྱོགས་དང་ནམ་མཁའི་ལུས་
ཅན་ཏེ། །ཞི་བའི་བདེ་དགའ་འགྲུབ་པར་འདོད་པ་རྣམས་ཀྱིས་དབང་ཕྱུག་རྟག་ཏུ་
བསྒོམ། །ཞེས་བཤད་པ་ལྟ་བུའི་ཡོན་ཏན་ཅན་གྱི་དབང་ཕྱུག་རྟག་པ་ཞིག་ལས་
འབྱུང་བར་སྨྲ་བ་ཡང་མ་ཡིན་ཏེ། རྟག་པས་འབྲས་བུ་བསྐྱེད་པ་གཞན་ལ་མི་ལྟོས་
པ་ཐམས་ཅད་ཅིག་ཅར་སྐྱེ་བར་ཐལ་བའི་ཕྱིར་དང༌། དབང་ཕྱུག་གི་འདོད་པ་ལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལྟོས་ནས་རིམ་གྱིས་འབྱུང་ན། འདོད་པ་དབང་ཕྱུག་ལས་ཐ་དད་པའི་རྒྱུ་ལས་འབྱུང་
བས། ཐམས་ཅད་དབང་ཕྱུག་གིས་བྱས་པར་འགལ་ཞིང་། དབང་ཕྱུག་ལས་འབྱུང་
ན་དེ་ཡང་ཅིག་ཅར་འབྱུང་བར་འགྱུར་ཞིང་། འདོད་པ་གཞན་ལ་ལྟོས་ན། ཐུག་པ་
མེད་པར་ཐལ་བར་འགྱུར་རོ། །དེའི་ཕྱིར་མི་མཐུན་པའི་རྒྱུ་ལས་འབྱུང་བ་ཡང་མ་
ཡིན་ལ། རྒྱུ་མེད་པ་ཅན་ལས་བྱུང་བ་ཡང་མ་ཡིན་ཏེ། རྟག་ཏུ་ཡོད་པའམ་ཡང་ན་
ནམ་ཡང་མེད་པར་ཐལ་བར་འགྱུར་བའི་ཕྱིར་རོ། །འོ་ན་གང་ལས་འབྱུང་བ་ཡིན་
ཞེ་ན། དཔེར་ན་ས་ལུད་ཀྱིས་གཡོགས་པའི་ས་བོན་སྐྱོན་མེད་ཆུས་བརླན་པར་བྱས་པ་
ལས་མྱུ་གུ་མངོན་པར་འགྲུབ་པ་བཞིན་དུ། མ་རིག་པས་གཡོགས་པའི་ལས་སྟོབས་
ལྡན་སྲེད་པས་བརླན་པར་བྱས་པ་ལས། ཡང་སྲིད་པའི་མྱུ་གུ་མངོན་པར་འགྲུབ་པ་
དེའི་ཕྱིར། མི་ཤེས་ལས་དང་སྲེད་ལས་བྱུང་རིག་མཛོད། །ཅེས་གསུངས་སོ། །
གསུམ་པ་འགལ་རྐྱེན་ཀུན་སྦྱོར་གསུམ་སྤོང་བ་ནི། ཡང་སྲིད་པ་ལས་
གྲོལ་བར་འདོད་པས་སྐྱེ་བའི་རྒྱུ་ཇི་སྐད་བཤད་པ་དེ་དག་སྤང་དགོས་པས། དེ་ཇི་
ལྟར་སྤང་སྙམ་ན། ཚུལ་ཁྲིམས་བརྟུལ་ཞུགས་མཆོག་འཛིན་རང་ལུས་ལ། །ཕྱིན་ཅི་
ལོག་པར་ལྟ་དང་ཐེ་ཚོམ་སྟེ། །ཀུན་ཏུ་སྦྱོར་བ་འདི་གསུམ་ཐར་པ་ཡི། །གྲོང་ཁྱེར་
སྒོ་འགེགས་ལགས་པར་མཁྱེན་པར་མཛོད། །ཅེས་གསུངས་ཏེ། ལྟ་བ་ངན་པའི་
རྗེས་སུ་འབྲང་བའི་ ཚུལ་ཁྲིམས་དང་བརྟུལ་ཞུགས་ཀྱིས་དག་གྲོལ་དུ་འཛིན་པ་
ཚུལ་ཁྲིམས་དང་བརྟུལ་ཞུགས་མཆོག་འཛིན་དང་། རང་ལུས་ཉེ་བར་ལེན་པའི་
ཕུང་པོ་ལྔ་ལ། བདག་དང་བདག་གི་བའི་རྣམ་པར་ཕྱིན་ཅི་ལོག་ཏུ་ལྟ་བ་སྟེ། འཇིག་
{it༽



བཤེས་པའི་སྤྲིངས་ཡིག
ཚོགས་སུ་ལྟ་བ་དང་། ཐར་པ་དང་ཐར་པའི་ལམ་ལ་ཡིད་གཉིས་ཟ་བའི་ཐེ་ཚོམ་སྟེ།
ཀུན་ཏུ་སྦྱོར་བ་འདི་གསུམ། དཔེར་ན་འགྲོ་མི་འདོད་པ་དང་། ལམ་ལོག་པ་ལ་
བརྟེན་པ་དང་། ཡང་དག་པའི་ལམ་ལ་ཐེ་ཚོམ་ཟ་བ་མངོན་པར་འདོད་པའི་ཡུལ་
དུ་ཕྱིན་པའི་གེགས་ཡིན་པ་བཞིན་དུ། འཇིག་ལྟས་བདག་ཏུ་མངོན་པར་ཞེན་ནས།
དེ་མེད་པའི་ཐར་པ་ཐོབ་པ་མི་འདོད་པ་དང་། ཚུལ་ཁྲིམས་དང་བརྟུལ་ཞུགས་མཆོག་
འཛིན་གྱིས་ཐར་ལམ་ལོག་པ་ལ་བརྟེན་པ་དང༌། ཐེ་ཚོམ་གྱིས་ཡང་དག་པའི་ལམ་
ལ་ཐེ་ཚོམ་ཟ་བས་ཐར་པའི་གྲོང་ཁྱེར་གྱི་སྒོ་འགེགས་ལགས་པར་མཁྱེན་པར་
མཛོད་ལ་སྤོངས་ཤིག་ཅེས་པའོ། །བཞི་པ་མཐུན་རྐྱེན་བསླབ་པ་གསུམ་ལ་བསླབ་
པ་ནི། འོ་ན་དེ་ལྟ་བུའི་སྒྲིབ་པ་ལས་གྲོལ་བའི་གྲོགས་གྱིས་ཤིག་ཅེ་ན། འདི་ལ་
གཞན་གྱིས་གྲོགས་ཅི་ཡང་བྱར་མེད་ཀྱིས། རང་གི་སེམས་ལ་རག་ལས་སོ་ཞེས་
བསྟན་པའི་ཕྱིར། ཐར་པ་བདག་ལ་རག་ལས་འདི་ལ་ནི། །གཞན་གྱིས་གྲོགས་
བགྱིར་ཅི་ཡང་མ་མཆིས་པས། །ཐོས་དང་ཚུལ་ཁྲིམས་བསམ་གཏན་ལྡན་པ་ཡིས། །
བདེན་པ་རྣམ་པ་བཞི་ལ་འབད་པར་མཛོད། །ཅེས་གསུངས་ཏེ། ཐར་པ་ཞེས་བྱ་བ་
གཞན་ཅི་ཡང་མེད་ཀྱིས་སེམས་ཉོན་མོངས་པའི་འཆིང་བ་ལས་གྲོལ་བ་ཡིན་ལ།
དེ་ནི་བདག་ཉིད་ཀྱིས་ཐར་ པའི་ཐབས་གོམས་པར་བྱེད་ པ་ལ་རག་ལས་ཀྱིས།
འདི་ལ་གང་ཟག་གཞན་གྱིས་གྲོགས་ཅི་ཡང་བགྱི་བར་མ་མཆིས་པས་རང་གིས་
འབད་དོ་ཞེས་པའོ། །ཐར་པའི་ཐབས་དེ་གང་ཞེ་ན། ཚུལ་གནས་ཐོས་དང་བསམ་
ལྡན་པས། །བསྒོམ་པ་ལ་ནི་རབ་ཏུ་སྦྱོར། །ཞེས་བཤད་པ་ལྟར་དང་པོ་གཞི་ངེས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པར་འབྱུང་བའི་སེམས་ཀྱིས་ཟིན་པའི་སོ་སོ་ཐར་པ་རིས་བདུན་གང་རུང་གི་ཚུལ་
ཁྲིམས་ལ་གནས་ནས། བདེན་པ་དང་རྗེས་སུ་མཐུན་པའི་གསུང་རབ་ལ་ཐོས་བསམ་
ཚུལ་བཞིན་དུ་བྱས་ཏེ། ཐོས་པའི་དོན་ལ་རྩེ་གཅིག་ཏུ་འཇོག་པའི་བསམ་གཏན་
དང་ལྡན་པ་ཡིས། སྡུག་བསྔལ་ལ་སོགས་པའི་བདེན་པ་རྣམ་པ་བཞི་ལ་དམིགས་
ནས། དེ་དག་གི་ཀུན་རྫོབ་ཀྱི་དེ་ཁོ་ན་ཉིད་མི་རྟག་པ་ལ་སོགས་པ་རྣམ་པ་བཅུ་
དྲག་དང་། དོན་དམ་པའི་དེ་ཁོ་ན་ཉིད་སྤྲོས་པའི་མཐའ་ཐམས་ཅད་དང་བྲལ་བའི་
སྟོང་པ་ཉིད་བསྒོམ་པ་ལ་འབད་པར་མཛོད་ཅིག་ཅེས་པའོ། །འདིས་ནི་བསླབ་པ་
རིན་པོ་ཆེ་གསུམ་པོ་ཉིད་ཐར་པའི་ཐབས་ཡིན་ནོ་ཞེས་བསྟན་པ་ཡིན་ལ། དེ་དག་
ཏུ་བསླབ་པ་ཐམས་ཅད་འདུས་སོ་ཞེས་བསྟན་པའི་ཕྱིར། ལྷག་པའི་ཚུལ་ཁྲིམས་
ལྷག་པའི་ཤེས་རབ་དང༌། །ལྷག་པའི་སེམས་ལ་རྟག་ཏུ་བསླབ་པར་བགྱི། །བསླབ་
པ་བརྒྱ་རྩ་ལྔ་བཅུ་ལྷག་གཅིག་ནི། །གསུམ་པོ་འདི་ནང་ཡང་དག་འདུ་བར་འགྱུར། །
ཞེས་གསུངས་ཏེ། མྱ་ངན་ལས་འདས་པར་ཡོངས་སུ་བསྔོས་པའི་སྤོང་བ་བདུན་གྱི་
རང་བཞིན་གྱི་ལྷག་པའི་ཚུལ་ཁྲིམས་དང་། འཕགས་ལམ་སྐྱེ་བ་དང་རྗེས་སུ་མཐུན་
པའི་བསམ་གཏན་གཞིའི་རང་བཞིན་གྱི་ལྷག་པའི་སེམས་དང༌། བདག་མེད་རྣམ་
པ་གཉིས་རྟོགས་པའི་ལྷག་པའི་ཤེས་རབ་རྣམས་ལ་རྟག་ཏུ་བསླབ་པར་བགྱི་སྟེ།
བསླབ་པ་གསུམ་པོ་འདི་དག་ནི་ཐར་པ་ཐོབ་པའི་ཐབས་ཆ་ཚང་བ་དང་། ཕྱིན་ཅི་
མ་ལོག་པ་ཡིན་པའི་ཕྱིར་རོ། །འདི་ལྟར་ཚུལ་ཁྲིམས་ཀྱིས་རྒྱུད་མ་སྨིན་པ་སྨིན་པར་
བྱེད་ཅིང་། ཏིང་ངེ་འཛིན་གྱིས་ཉོན་མོངས་མགོ་གནོན་ལ། ཤེས་རབ་ཀྱིས་དྲུངས་



བཤེས་པའི་སྤྲིངས་ཡིག་
འབྱིན་པའི་སྒོ་ནས་སྨིན་པ་གྲོལ་བར་བྱེད་པའི་ཕྱིར་རོ། །འདི་དག་ནི་བསླབ་པ་
ཐམས་ཅད་སྡུད་བྱེད་ཀྱང་ཡིན་ཏེ། འདི་ལྟར་སོ་སོ་ཐར་པ་ལས་གསུངས་པའི་ཕམ་
པ་བཞི། ལྷག་མ་བཅུ་གསུམ། སྤང་ལྟུང་སུམ་ཅུ། འབའ་ཞིག་པ་དགུ་བཅུ། སོར་
བཤགས་བཞི། ཉེས་བྱས་བརྒྱ་རྩ་བཅུ་གཉིས་ཏེ། བསླབ་པ་བརྒྱ་ཆ་ལྔ་བཅུ་ལྷག་
གཅིག་སྟེ་ཉིས་བརྒྱ་ལྔ་བཅུ་རྩ་གསུམ་པོ་རྣམས་ནི། ལྷག་པའི་ཚུལ་ཁྲིམས་ཡིན་
པའི་ཕྱིར། གསུམ་པོ་འདིར་འདུ་བར་འགྱུར་བས། དེའི་ཕྱིར་གསུམ་པོ་འདི་ལ་
འབད་དེ་བསླབ་བོ་ཞེས་པའོ། །
ལྔ་པ་དེའི་རྒྱུར་ལུས་སུ་རྟོགས་པའི་དྲན་པ་བསྲུང་བ་ནི། དབང་ཕྱུག་ལུས་
རྟོག་དྲན་པ་བདེ་གཤེགས་ཀྱིས། །བགྲོད་པ་གཅིག་པའི་ལམ་དུ་ཉེ་བར་བསྟན། །
དེ་ནི་བསྒྲིམས་ནས་མངོན་པར་བསྲུང་བགྱི་སྟེ། །དྲན་པ་ཉམས་པས་ཆོས་ཀུན་འཇིག་
པར་འགྱུར། །ཞེས་གསུངས་ཏེ། དབང་ཕྱུག་ཅེས་རྒྱལ་པོ་ལ་བོས་ནས། ལུས་
འགྲེང་བ་དང་འདུག་པ་སོགས་ཀྱི་གནས་སྐབས་ཐམས་ཅད་ལ་རྣམ་པར་དཔྱོད་པ་ནི།
ལུས་སུ་རྟོག་པའི་དྲན་པ་སྟེ། དེ་ནི་བདེ་གཤེགས་ཀྱི་བགྲོད་པ་གཅིག་པ་སྟེ། ངེས་
པར་བདེ་བླག་ཏུ་ཐོབ་པའི་ལམ་དུ་བསྟན་ཏེ། མདོ་ལས། དགེ་སློང་དག་སེམས་
ཅན་རྣམས་རྣམ་པར་དག་པར་བྱེད་པ་དང༌། སྡུག་བསྔལ་དང༌། ཡིད་མི་བདེ་བ་
ལས་ཡང་དག་པར་འདའ་བར་བྱེད་པ་དང་། རིགས་པའི་ཆོས་རྟོགས་པར་བྱེད་པ་
དང༌། མྱ་ངན་ལས་འདས་པ་མངོན་སུམ་དུ་བྱེད་པའི་ལམ་ནི་འདི་ལྟ་སྟེ། ལུས་སུ་
རྟོག་པའི་དྲན་པ་ཡིན་ནོ། །ཞེས་གསུངས་པའི་ཕྱིར་རོ། །དེ་བས་ན་ལུས་སུ་རྟོག་
(ཏུ་}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པའི་དྲན་པ་དེ་ནི། དགོས་པ་ཆེ་བའི་ཕྱིར་བསྒྲིམས་ནས་མངོན་པར་བསྲུང་བར་
བགྱི་སྟེ། དྲན་པ་དེ་ཉམས་པས་དགེ་བའི་ཆོས་གཞན་ཀུན་ཀྱང་འཇིག་པར་འགྱུར་
ན་མྱ་ངན་ལས་འདས་པ་ཐོབ་པར་བྱེད་པ་རྣམས་སྨོས་ཅི་དགོས་ཞེས་པའོ། །
གསུམ་པ་དེའི་རྟེན་ཐོབ་པ་དོན་ཡོད་པར་བྱ་བ་ལ་གསུམ་གྱི། དང་པོ་
ལུས་མི་རྟག་ཅིང་སྙིང་པོ་མེད་པར་བསམས་ཏེ་མ་ཆགས་པར་བྱ་བ་ནི། ཚེ་ནི་གནོད་
མང་རླུང་གིས་བཏབ་པ་ཡི། །ཆུ་ཡི་ཆུ་བུར་བས་ཀྱང་མི་རྟག་ན། །དབུགས་རྔུབ་
དབུགས་འབྱུང་གཉིད་ཀྱིས་ལོག་པ་ལས། །སད་ཁོམ་གང་ལགས་དེ་ནི་ངོ་མཚར་
ཆེ༑ ༑ཞེས་གསུངས་ཏེ། སྲིད་གསུམ་མི་རྟག་སྟོན་ཀའི་སྤྲིན་དང་འདྲ། །འགྲོ་བའི་
སྐྱེ་འཆི་གར་ལ་ལྟ་དང་མཚུངས། །སྐྱེས་བུའི་ཚེ་འགྲོ་ནམ་མཁའི་གློག་འདྲ་སྟེ། །
རི་གཟར་འབབ་ཆུ་བཞིན་དུ་མྱུར་མགྱོགས་འགྲོ། །ཞེས་གསུངས་པ་ལྟར། སྐྱེས་
བུའི་ཚེ་ནི། ཕྱི་རོལ་གྱི་མི་དང་མི་མ་ཡིན་པས་འཚེ་བ་དང༌། ནང་འབྱུང་བ་འཁྲུགས་
པ་སོགས་གནོད་པ་མང་པོ་དང་འབྲེལ་བས། རླུང་གིས་བཏབ་པའི་ཆུའི་ཆུ་བུར་
བས་ཀྱང་ཆེས་མི་རྟག་ན། དབུགས་ནང་དུ་རྔུབ་པ་ལས་ཕྱིར་འབྱུང་བ་དང༌། གཉིད་
ཀྱིས་ལོག་པ་ལས་སླར་སད་པ་ཁོམ་པ་སྟེ། མ་ཤི་བར་སླར་ཡང་གནས་པའི་སྐབས་
ཡོད་པ་གང་ལགས་པ་དེ་ནི་ངོ་མཚར་ཆེ་སྟེ། སྟེས་དབང་ཙམ་མོ། །དེ་ལྟར་ཚེ་མི་
རྟག་ཅིང་ལུས་ལ་ཡང་ཆགས་པར་བྱ་བའི་སྙིང་པོ་མེད་དོ་ཞེས་བསྟན་པའི་ཕྱིར།
ལུས་མཐའ་ཐལ་བ་མཐར་སྐམ་མཐར་འདྲུལ་ཞིང་། །ཐ་མར་མི་གཙང་སྙིང་པོ་མ་
མཆིས་པར། །རྣམ་པར་འཇིག་དེངས་མྱགས་པར་འགྱུར་བ་སྟེ། །སོ་སོར་འགྱེས་
༼{ )



བཤེས་པའི་སྤྲིངས་ཡིག
ཆོས་ཅན་དུ་མཁྱེན་པར་མཛོད། །ཅེས་གསུངས་ཏེ། ཇི་སྐད་དུ་བཅོམ་ལྡན་འདས་
ཀྱིས། དགེ་སློང་དག་ཤི་ཞིང་དུས་ལས་འདས་པའི་ལུས་ཉེ་དུ་རྣམས་ཀྱིས་མེར་
བསྲེགས་པའམ། ཆུར་བསྐུར་བའམ། ས་འོག་ཏུ་འཇུག་པར་བྱེད་ཅིང༌། ཡང་ན་
རླུང་དང་ཉི་མ་དག་གིས་སྐེམས་པར་འགྱུར། ཡང་ན་ནི་དུད་འགྲོའི་སྐྱེ་གནས་སུ་
གཏོགས་པའི་སྲོག་ཆགས་སྣ་ཚོགས་ཀྱིས་ཟ་བར་འགྱུར་རོ་ཞེས་གསུངས་ཏེ། དེ་
ལ་མེར་བསྲེགས་པས་ཐལ་བ་དང་། རླུང་དང་ཉི་མས་མཐར་སྐམ་པ་དང་ཆུར་
བསྐྱར་བས་མཐར་འདྲུལ་ཞིང་སྲོག་ཆགས་ཀྱིས་ཟོས་པ་མཐར་མི་གཙང་བ་ཉིད་
དུ་འགྱུར་ཏེ། དེ་ལྟ་བས་ན་ལུས་འདི་ལ་སྙིང་པོ་མ་མཆིས་ཏེ། མེས་རྣམ་པར་འཇིག་པ་
དང༌། རླུང་དང་ཉི་མས་དེངས་པ་དང༌། ཆུས་རུལ་ཞིང་མྱགས་པ་དང༌། སྲོག་
ཆགས་རྣམས་ཀྱིས་ཁམ་གྱིས་དུམ་བུ་དུམ་བུར་བཅད་པས། སོ་སོར་འགྱེས་ཆོས་
ཅན་དུ་མཁྱེན་པར་མཛོད་ཅིག ཆོས་བརྟན་པ་རྣམས་ཀྱང་མཐར་འཇིག་པར་ངེས་ན།
ལུས་ལ་སྨོས་ཅི་དགོས་ཞེས་བསྟན་པའི་ཕྱིར། ས་དང་ལྷུན་པོ་རྒྱ་མཚོ་ཉི་མ་བདུན། །
འབར་བས་བསྲེགས་པའི་ལུས་ཅན་འདི་དག་ཀྱང༌། །ཐལ་བ་ཙམ་ཡང་ལུས་པར་
མི་འགྱུར་ན། །ཤིན་ཏུ་ཉམས་ཆུང་མི་ལྟ་སྨོས་ཅི་འཚལ། །ཞེས་གསུངས་ཏེ། གང་
ཡང་བརྟན་ཞིང་སྲ་བའི་དངོས་པོ་སའི་དཀྱིལ་འཁོར་དང་། ལྷུན་པོ་གསེར་གྱི་རི་
བདུན་དང་བཅས་པ་དང༌། ཕྱི་དང་ནང་གི་རྒྱ་མཚོ་དག་ཀྱང་འཇིག་རྟེན་མེས་འཇིག་
པའི་ཚེ། ཉི་མ་འདི་ཉིད་ཀྱིས་རྩི་ཤིང་ནགས་ཚལ་རྣམས་བསྲེགས། གཉིས་པས་ཆུ་
ཕྲན་རྣམས་སྐམས། གསུམ་པས་མཚོ་མ་དྲོས་པ་ཆུ་བོ་ཆེན་པོ་བཞི་དང་བཅས་པ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་བཞི་པ། །
སྐེམས། བཞི་པ་དང་ལྔ་པས། རྒྱ་མཚོ་ཆུའི་ཟིལ་པ་ཙམ་དུ་སྐེམས་སོ། །དྲུག་པས་
ནི་ཆུའི་ཐིགས་པ་ཙམ་ཡང་མ་ལུས་པ་སྐེམས་ཤིང་། ས་ཆེན་རི་རབ་དང་བཅས་པ་
དུ་བར་འཐུལ་བར་བྱེད་དོ། །བདུན་པ་བྱུང་བའི་ཚེ་མེ་ལྕེ་གཅིག་ཏུ་གྱུར་ཏེ་ཐལ་
བའི་ལྷག་མ་ཡང་མ་ལུས་པར་འགྱུར་རོ་ཞེས་བཤད་པ་ལྟར། ཉི་མ་བདུན་ཤར་
ནས་མེ་ལྕེ་གཅིག་ཏུ་འབར་བས་བསྲེགས་པའི་མཐུས་ལུས་ཅན་ཏེ་གཟུགས་ཅན་
བརྟན་པ་འདི་དག་ཀྱང་ཐལ་བ་ཙམ་ཡང་ལུས་པར་མི་འགྱུར་བར་འཇིག་ན། ཤིན་
ཏུ་ཉམས་ཆུང་བའི་མིའི་ལུས་ལྟ་སྨོས་ཀྱང་ཅི་འཚལ་ཏེ། འདི་མི་རྟག་པས་གཞོམ་
མི་ནུས་པའི་སྐབས་མེད་དོ། །ཞེས་པའོ། །
ཆེ་མི་རྟག་པ་དང༌། ལུས་སྙིང་པོ་མེད་པ་དེའི་ཕྱིར། འཁོར་བ་ལ་ཡིད་
འབྱུང་བར་བྱ་བ་ཡིན་ནོ། །ཞེས་བསྟན་པའི་ཕྱིར། དེ་ལྟར་འདི་ཀུན་མི་རྟག་བདག་
མེད་དེ། །སྐྱབས་མེད་མགོན་མེད་གནས་མེད་དེ་སླད་དུ། །འཁོར་བ་ཆུ་ཤིང་སྙིང་
པོ་མེད་པ་ལ། །མི་མཆོག་ཁྱོད་ཀྱིས་ཐུགས་ནི་དབྱུང་བར་མཛོད། །ཅེས་གསུངས་ཏེ།
དེ་ལྟར་གཟུགས་ཅན་རྣམས་མི་རྟག་པར་མ་ཟད། ཉེ་བར་ལེན་པ་ཕུང་པོ་ལྔ་པོ་
འདི་ཀུན་ཀྱང་སྔར་བཤད་པ་ལྟར་མི་རྟག་ཅིང་བདག་མེད་དེ། སྡུག་བསྔལ་ལས་
སྐྱོབ་པའི་སྐྱབས་མེད་ལ། ཕན་འདོགས་པའི་མགོན་མེད་ཅིང༌། ཐ་མལ་པར་
འདུག་པའི་གནས་སྐབས་ཀྱང་མེད་པ་དེའི་སླད་དུ། འཁོར་བ་ཆུ་ཤིང་ལྟར་སྙིང་པོ་
མེད་པ་འདི་ལ། མི་མཆོག་ཁྱོད་ཀྱིས་ཐུགས་དབྱུང་བ་སྟེ། སྐྱོ་བར་མཛོད་ཅིག་ཅེས་
པའོ། །གཉིས་པ་དལ་འབྱོར་རྙེད་པར་དཀའ་བ་བསམས་ནས། དོན་ཡོད་པར་བྱ་



བཤེས་པའི་སྤྱིངས་ཡིག
བ་ནི། རྒྱ་མཚོ་གཅིག་གནས་གཉའ་ཤིང་བུ་ག་དང༌། །རུས་སྦལ་ཕྲད་པ་བས་ཀྱང་
དུད་འགྲོ་ལས། །མི་ཉིད་ཆེས་ཐོབ་དཀའ་བས་མི་དབང་གིས། །དམ་ཆོས་སྤྱད་
པས་དེ་འབྲས་མཆིས་པར་མཛོད། །ཅེས་གསུངས་ཏེ། འཇིག་རྟེན་རྒྱ་མཚོ་གཅིག་
ཏུ་གྱུར་པ་ན། རུས་སྦལ་ཞར་བ་ལོ་བརྒྱ་བརྒྱ་ནས་ལན་རེ་རེ་སྟེང་དུ་འབྱུང་བ་ཞིག་
གནས་ཤིང༌། དེ་ན་གཉའ་ཤིང་བུ་ག་གཅིག་པ་རླུང་གིས་ཕྱོགས་ཐམས་ཅད་དུ་
དེད་པ་ཅིག་ཀྱང་ཡོད་པ་དེའི་བུ་ག་དང་རུས་སྦལ་གྱི་མགྲིན་པ་ཕྲད་དེ་དེར་ཆུད་པ་
བས་ཀྱང་། དུད་འགྲོ་ནས་མི་ཉིད་དུ་སྐྱེ་བ་ཆེས་ཐོབ་པར་དཀའ་སྟེ། དུད་འགྲོ་
རྣམས་བླུན་པས་དགེ་བ་སྟོབས་ལྡན་སྐྱེད་མི་ནུས་པའི་ཕྱིར་རོ། །དོན་འདི་མདོ་ལས།
དགེ་སློང་དག་འཇིག་རྟེན་རྒྱ་མཚོ་གཅིག་ཏུ་གྱུར་པའི་ནང་ན། རུས་སྦལ་ལོང་བ་
ཚེ་རིང་པོར་འཚོ་བ་ཞིག་གནས་ཤིང༌། དེ་ལོ་བརྒྱ་འདས་ནས་ལན་ཅིག་གྱེན་དུ་
འབྱུང་ལ། རྒྱ་མཚོ་ཆེན་པོ་དེ་ན་གཉའ་ཤིང་བུ་ག་གཅིག་པ་ཅིག་ཡོད་པ་དེ་ཤར་གྱི་
རླུང་གིས་བདས་ན་ནི་ནུབ་ཕྱོགས་སུ་འགྲོ་ཞེས་སོགས་བཀའ་བསྩལ་ནས། དགེ་
སློང་དག་གང་དུ་རུས་སྦལ་ལོང་བ་གྱེན་དུ་བྱུང་བའི་མགྲིན་པ་གཉའ་ཤིང་དེའི་བུ་
གར་ཆུད་པར་འགྱུར་བའི་དུས་དེ་ནི་ཡོད་ཀྱི། དགེ་སློང་དག་མིར་སྐྱེ་བ་ཐོབ་པ་ནི་
དེ་བས་ཀྱང་ཆེས་ཐོབ་པ་དཀའ་བར་ང་སྨྲའོ། །ཞེས་གསུངས་སོ། །དེ་བས་ན་མི་
དབང་གིས་དམ་ཆོས་སྤྱོད་ཅིང་། བསྒྲུབ་པ་སྙིང་པོར་མཛད་པས་མི་ལུས་འདིར་
འབྲས་བུ་མཆིས་པར་མཛོད་ཅིག དེ་ལྟར་མིའི་ལུས་ནི་ཤིན་ཏུ་ཐོབ་པར་དཀའ་
བའི་ཕྱིར། གལ་ཏེ་དེ་ཆུད་གསོན་པར་བྱེད་ན་ནི། བླུན་པ་ཉིད་དོ་ཞེས་བསྟན་པའི་



གངས་ཅན་རིག་བཅུད་ལས།
རྗེ་བཙུན་རེང་ར་དའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཕྱིར། གང་ཞིག་གསེར་སྣོད་རིན་ཆེན་སྤྲུས་པ་ཡིས། །ངན་སྐྱུགས་འཕྱགས་པར་
བགྱིད་པ་དེ་བས་ཀྱང་། །གང་ཞིག་མི་རུ་སྐྱེས་ནས་སྡིག་པ་དག། བགྱིད་པ་དེ་ནི་
ཆེས་རབ་བླུན་པ་ལགས། །ཞེས་གསུངས་ཏེ། སྐྱེས་བུ་གང་ཞིག་གསེར་ལས་བྱས་
པའི་སྣོད་ རིན་ པོ་ ཆེ་སྣ་ཚོགས་ ཀྱིས་ སྤྲས་ པ་ ཡིས་ ཞིག བཤང་གཅི་ སོགས་ངན་
སྐྱགས་འཕྱག་པར་བགྱིད་ན། གནས་མ་ཡིན་པར་སྤྱོད་པའི་ཕྱིར་འཇིག་རྟེན་ན་
སྨད་པར་བྱ་བ་ཡིན་ན། དེ་བས་ཀྱང་གང་ཞིག་མི་རུ་སྐྱེས་ནས་སྡིག་པ་བགྱིད་པ་དེ་
དག་ཆེས་ཤེས་རབ་བླན་པ་ལགས་ཏེ། གསེར་སྣོད་བས་མི་ཉིད་ཆེས་རྙེད་པར་
དཀའ་བའི་ཕྱིར་དང༌། རྣམ་སྨིན་མི་ཟད་པ་འབྱིན་པས་ངན་སྐྱུགས་པས་སྡིག་པ་
ཆེས་སྨད་པའི་ཕྱིར་རོ། །
གསུམ་པ་ཁྱད་པར་དུ་རྒྱལ་པོ་ཡང་རྟེན་ཁྱད་པར་ཅན་ཐོབ་པས་འབད་
པར་གདམས་པ་ནི། མཐུན་པར་གྱུར་པའི་ཡུལ་ན་གནས་པ་དང་། །སྐྱེས་བུ་དམ་
པ་ལ་ནི་བརྟེན་པ་དང༌། །བདག་ཉིད་ལེགས་སྨོན་སྔོན་ཡང་བསོད་ནམས་བགྱིས། །
འཁོར་ལོ་ཆེན་པོ་བཞི་ནི་ཁྱོད་ལ་མངའ། །ཞེས་གསུངས་ཏེ། གང་དུ་གནས་ན་
འཕགས་ལམ་སྐྱེ་བ་དང་རྗེས་སུ་མཐུན་པའི་ཡུལ་དུ་གནས་པ་དང༌། གོང་དང་
འགྲོགས་ན། ཉེས་པ་འགྲིབ་ཅིང་ཡོན་ཏན་འཕེལ་བར་འགྱུར་བའི་སྐྱེས་བུ་དམ་པ་
ལ་བརྟེན་པ་དང༌། བདག་ཉིད་ལེགས་པར་སྨོན་ཞིང་། བསམ་པ་བཞིན་སྦྱོར་བས་
ཀྱང་ལེགས་པར་སྒྲུབ་པ་དང༌། སྔོན་ཡང་བསོད་ནམས་བགྱིས་པས་རྒྱུད་སྨིན་པ་
དང༌། བཞི་ནི་ཤིང་རྟའི་འཁོར་ལོ་དང་འདྲ་བས་འཁོར་ལོ་ཞེས་བྱས་ཏེ། དཔེར་ན་



བཤེས་པའི་སྤྲིངས་ཡིག
འཁོར་ལོ་འཆམ་པའི་ཤིང་རྟས་བགྲོད་པར་བྱ་བའི་གནས་བདེ་བླག་ཏུ་ཕྱིན་པར་
ནུས་པ་བཞིན་དུ། དེ་དག་དང་ལྡན་པའི་ལམ་གྱིས་ཀྱང་ཐར་པར་བདེ་བླག་ཏུ་ཕྱིན་
པར་ནུས་པའི་ཕྱིར་རོ། །དེ་བས་ན་འཁོར་ལོ་ཆེན་པོ་བཞི་ནི་ཁྱོད་ལ་མངའ་བས་
ལམ་སྒྲུབ་པའི་རྒྱུ་ཚོགས་ཚང་བའི་ཕྱིར་ལམ་སྒྲུབ་པ་ལ་འབད་པར་བྱའོ། །འཕགས་
ལམ་བསྐྱེད་པ་ལ་སྐྱེས་བུ་དམ་པ་ལ་བསྟེན་པ་གཙོ་བོ་ཡིན་པར་བསྟན་པའི་ཕྱིར།
དགེ་བའི་བཤེས་གཉེན་བསྟེན་པ་ཚངས་པར་སྤྱོད། །ཡོངས་སུ་རྫོགས་པར་ཐུབ་
པས་གསུངས་དེའི་ཕྱིར། །སྐྱེས་བུ་དམ་པ་བསྟེན་བགྱི་རྒྱལ་བ་ལ། །བརྟེན་ནས་
རབ་ཏུ་མང་པོས་ཞི་བ་ཐོབ། །ཅེས་གསུངས་ཏེ། ལམ་སྒྲུབ་པ་ན་ཐོག་མར་དགེ་
བའི་བཤེས་གཉེན་ལ་བརྟེན་པར་བགྱི་སྟེ། དེ་ཉིད་ནི་ཚངས་པར་སྤྱོད་པ་ཡོངས་
སུ་རྫོགས་པའི་རྒྱུ་ཡིན་པར་ཐུབ་པས་གསུངས་པས་སོ། །ཇི་སྐད་དུ། མདོ་ལས།
ཀུན་དགའ་བོ་འདི་ལྟ་སྟེ། དགེ་བའི་བཤེས་གཉེན་དང་། དགེ་བའི་གྲོགས་པོ་ནི་
ཚངས་པར་སྤྱོད་པ་ཡོངས་སུ་རྫོ་གས་པ་ཡིན་ནོ། །དེ་ཅིའི་ཕྱིར་ཞེ་ན། ཀུན་དགའ་
བོ་སྐྱེ་བའི་ཆོས་ཅན་རྣམས་དགེ་བའི་ བཤེས་གཉེན་ལ་བརྟེན་ནས་སྐྱེ་བ་ལས་
ཡོངས་སུ་གྲོལ་ཞེས་འབྱུང་ངོ༌། །གང་གི་ཕྱིར་དེ་ལྟ་ཡིན་པ་དེའི་ཕྱིར་རྟག་པར་སྐྱེས་
བུ་དམ་པ་ལ་བརྟེན་པར་བགྱི་སྟེ། རྒྱལ་བ་ལ་བརྟེན་ནས་སེམས་ཅན་རབ་ཏུ་མང་
པོས་ཞི་བ་ཐོབ་པ་བཞིན་ནོ། །དེ་ལ་ཚངས་པར་སྤྱོད་པ་ནི་འདིར་ཐར་པའི་ལམ་སྟེ།
སྲིད་པའི་ཉེས་པ་མ་ལུས་པ་ཚངས་པ་མྱ་ངན་ལས་འདས་པའི་དོན་དུ་སྤྱོད་པའི་
ཕྱིར་རོ། །སྐྱེས་བུ་དམ་པའི་མཚན་ཉིད་གང་ཞེ་ན། རྒྱན་ལས། བཤེས་གཉེན་དུལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
བ་ཞི་བ་ཉེར་ཞི་བ། །ཡོན་ཏན་ལྷག་པ་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་
རྟོགས་པ་སྨྲ་མཁས་ལྡན། །སྙིང་རྗེའི་བདག་ཉིད་སྐྱོ་བ་སྤངས་ལ་བརྟེན། །ཞེས་
གསུངས་པ་ལྟར། བསླབ་པ་རིན་པོ་ཆེ་གསུམ་ལ་གནས་ཤིང་། སྡེ་སྣོད་གསུམ་གྱི་
ལུང་གིས་ཕྱུག་པ། གནས་ལུགས་ཀྱི་དེ་ཁོ་ན་ཉིད་རྟོགས་ཤིང་རྟོགས་པ་ལྟར་བརྡ་
སྤྲོད་པ་ལ་མཁས་པ། སློབ་མ་ལ་སྙིང་བརྩེ་ཞིང་གདམས་པ་དང༌། རྗེས་སུ་བསྟན་
པ་འཆད་པ་ལ་སྐྱོ་བ་མེད་པའོ། །
ཐར་ལམ་སྒྲུབ་པའི་མི་མཐུན་ཕྱོགས་དང་དྲལ་བའི་རྟེན་ཁྱད་པར་ཅན་
རྙེད་པའི་ཕྱིར་ཡང་འབད་པར་རིགས་སོ་ཞེས་བསྟན་པའི་ཕྱིར། ལོག་པར་ལྟ་བ་
འཛིན་དང་དུད་འགྲོ་དང་། །ཡི་དགས་ཉིད་དང་དམྱལ་བར་སྐྱེ་བ་དང་། །རྒྱལ་བའི་
བཀའ་མེད་པ་དང་མཐའ་འཁོབ་ཏུ། །ཀླ་ཀློར་སྐྱེ་དང་གླེན་ཞིང་ཞུགས་པ་ཉིད། །
ཚེ་རིང་ལྷ་དང་གང་ཡང་རུང་བར་ནི། །སྐྱེ་བ་ཞེས་བགྱི་མི་ཁོམ་སྐྱོན་བརྒྱད་པོ། །དེ་
དག་དང་བྲལ་ཁོམ་པ་རྙེད་ནས་ནི། །སྐྱེ་བ་བཟློག་པའི་སླད་དུ་འབད་པར་མཛོད། །
ཅེས་གསུངས་ཏེ། གལ་ཏེ་དུད་འགྲོ་དང་ཡི་དྭགས་དང༌། དམྱལ་བར་སྐྱེ་བ་སྟེ་ངན་
སོང་གསུམ་དང་། རྒྱལ་བའི་བཀའ་མེད་པ་སྟེ། སངས་རྒྱས་མ་བྱོན་པའི་འཇིག་
རྟེན་དུ་སྐྱེས་པ་དང་། བྱོན་ཡང་དེའི་སྒྲ་མི་ཐོས་པའི་མཐའ་འཁོབ་ཏུ་ཀླ་ཀློར་སྐྱེ་བ་
དང་། ཡུལ་དབུས་ཡིན་ཡང་གླེན་ཞིང་ལྐུགས་པ་དང་། རྒྱུ་འབྲས་དང་ཐར་པ་དང་
དེའི་ལམ་ལ་སྐུར་པ་འདེབས་པའི་ལོག་པར་ལྟ་བ་འཛིན་པ་སྟེ། མིའི་འགྲོ་བ་པ་
བཞི་དང༌། སེམས་ཅན་འདུ་ཤེས་མེད་པར་སྐྱེས་པ་ཚེ་རིང་ལྷ་དང་བརྒྱད་ལས་



བཤེས་པའི་སྤྲིངས་ཡིག
གང་ཡང་རུང་བར་སྐྱེ་བ་བླངས་པ་ནི། མི་ཁོམ་པ་ཞེས་བགྱི་སྟེ། ཐར་པ་སྒྲུབ་པའི་
སྐབས་མེད་པའི་ཕྱིར་རོ། །རྒྱལ་པོ་ཁྱོད་ཀྱིས་སྐྱོན་བརྒྱད་པོ་དེ་དག་དང་བྲལ་ཞིང་།
ཐར་པ སྒྲུབ་ཏུ་ཁོམ་པའི་རྟེན་ཁྱད་པར་ཅན་རྙེད་ནས་ནི་དེ་དོན་ཡོད་པར་བྱ་བའི་
ཕྱིར། སྐྱེ་བ་བཟློག་པའི་སླད་དུ་ལམ་སྒྲུབ་པ་ལ་འབད་པར་མཛོད་ཅིག་ཅེས་པའོ། ། །
གཉིས་པ་འཁོར་བའི་ཉེས་པས་སྐྱོ་བར་བྱ་བ་ལ་གསུམ་གྱི། དང་པོ་མདོར་
བསྟན་པ་ནི། དེས་པ་འདོད་པས་ཕོངས་དང་འཆི་བ་དང་། །ན་དང་རྒ་སོགས་སྔག་
བསྔལ་དུ་མ་ཡི། །འབྱུང་གནས་འཁོར་བ་ལ་ནི་སྐྱོ་མཛད་ཅིང་། །འདི་ཡི་ཉེས་པ་
ཤས་ཀྱང་གསན་པར་མཛོད། །ཅེས་གསུངས་ཏེ། དེས་པ་ཞེས་རྒྱལ་པོ་ལ་བོས་
ནས། ཟས་གོས་སོགས་འདོད་པས་ཕོངས་པ་དང༌། མཐར་འཆི་བ་དང་གནས་
སྐབས་སུ་འབྱུང་བར་འགྱུར་བའི་ན་བ་དང་། ན་ཚོད་འགྱུར་བའི་རྒ་བ་དང་སོགས་
པས་བསྡུས་པ་མྱ་ངན་དང་སྨྲེ་སྔགས་འདོན་པ་སོགས་སྡུག་བསྔལ་དུ་མའི་འབྱུང་
གནས་འཁོར་བ་ལ་སྐྱོ་བར་མཛད་དགོས་ཏེ། འཁོར་བ་ལས་ཡིད་མ་བྱུང་ན། ཐར་
པ་དོན་གཉེར་གྱི་བློ་མི་སྐྱེ་བའི་ཕྱིར་རོ། །དེ་སྐྱེ་བའི་ཐབས་སུ་འཁོར་བ་འདིའི་
ཉེས་པ་ཤས་ ཀྱང་ སྟེ་ཕྱོགས་ཙམ་ བརྗོད་ ཀྱིས་ གསན་པར་མཛོད་ཅིག་ཅེས་ཏེ།
འཁོར་བའི་ཉེས་པ་རྫོགས་པར་བརྗོད་མི་ནུས་ཤིང༌། ཕྱོགས་གཅིག་ཐོས་པས་
ཀྱང་ཡིད་འབྱུང་བའི་ཕྱིར་རོ། །གཉིས་པ་རྒྱས་པར་བཤད་པ་ལ། འཁོར་བའི་ཉེས་
པ་རིལ་བརྗོད་མི་ནུས་པས་ཕྱོགས་གཅིག་བརྗོད་པར་བྱ་སྟེ། དེ་ལ་ཡང་བདུན་
ཡོད་པའི་དང་པོ་ངེས་པ་མེད་པའི་ཉེས་པ་ནི། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བོ་དགྲར་གྱུར་པ་དག་བཤེས་ཉིད་དང་། །བཟློག་པ་ཉིད་དུ་མཆི་བས་དེ་སླད་དུ། །
འཁོར་བ་དག་ན་ངེས་པ་འགའ་མ་མཆིས། །ཞེས་གསུངས་ཏེ། ཡང་དང་ཡང་དུ་སྐྱེ་
བ་ལེན་པ་ན་ཕ་ནི་རེས་འགའ་བུ་ཉིད་དང༌། མ་ནི་ཆུང་མ་ཉིད་དང༌། སྐྱེ་བོ་དགྲར་
གྱུར་པ་དག་ཀྱང་གཞན་དུ་མཛའ་བཤེས་ཉིད་དང༌། དེ་ལས་བཟློག་སྟེ་བུ་ཉིད་ཕར་
འགྱུར་བ་སོགས་སུ་མཆི་བས། དེའི་སླད་དུ་འཁོར་བ་དག་ན་དགྲ་གཉེན་དུ་ངེས་
པ་འགའ་ཡང་མ་མཆིས་པས། དགྲ་གཉེན་གྱི་ཕྱོགས་དག་ལ་ཆགས་སྡང་སྤོངས་
ཤིག་ཅེས་པའོ། །གཉིས་པ་ངོམས་མི་ཤེས་པའི་ཉེས་པ་ནི། རེ་རེས་རྒྱ་མཚོ་བཞི་
ལས་ལྷག་པ་ཡི། །འོ་མ་འཐུངས་ཏེ་ད་དུང་སོ་སོ་ཡི། །སྐྱེ་བོའི་རྗེས་སུ་འབྲང་བའི་
འཁོར་བ་པས། །དེ་བས་ཆེས་མང་ཉིད་ཅིག་བཏུང་འཚལ་ལོ། །ཞེས་གསུངས་ཏེ།
སེམས་ཅན་རེ་རེས་ཀྱང་སྔོན་ཆད་ཕྱོགས་བཞིའི་རྒྱ་མཚོ་བཞི་ལས་ལྷག་པའི་འོ་མ་
འཐུངས་ཏེ། འོ་མ་འཐུངས་པའི་སྐྱེ་བ་ལ་ཐོག་མ་མེད་པའི་ཕྱིར་རོ། །དེ་ལྟ་ན་ཡང་
ད་དུང་སོ་སོ་སྐྱེ་བོའི་རྗེས་སུ་འབྲང་བ་སྟེ། འཕགས་པའི་ལམ་ལ་མ་བཞུགས་པའི་
འཁོར་བ་པས། སྔར་གྱི་དེ་བས་ཆེས་མང་བའི་འོ་མ་ཞིག་བཏུང་འཚལ་ཏེ། ཐར་པ་
ཆ་མཐུན་གྱི་དགེ་བ་མ་བསྐྱེད་པའི་བྱིས་པ་རྣམས་ཀྱི་འཁོར་བ་ལ་ཕྱི་མཐའ་མེད་
པའི་ཕྱིར་རོ། །
གསུམ་པ་ལུས་ཡང་དང་ཡང་དུ་འདོར་བའི་ཉེས་པ་ནི། རེ་རེའི་བདག་ཉིད་
རུས་པའི་ཕུང་པོ་ནི། །ལྷུན་པོ་མཉམ་པ་སྙེད་ཅིག་འདས་གྱུར་ཏེ། །ཞེས་གསུངས་ཏེ། །
སེམས་ཅན་རེ་རེས་ཀྱང་སྔོན་ཆད་འཁོར་བར་སྐྱེ་བ་བླངས་པའི་བདག་ཉིད་ཀྱི་རུས་



བཤེས་པའི་སྤྲིངས་ཡིག
པའི་ཕུང་པོ་ནི། ལྷན་པོ་དང་མཉམ་པའམ་དེ་བས་ལྷག་པ་སྙེད་ཅིག་འདས་གྱུར་ཏེ།
ད་དུང་ལམ་ལ་མ་འབད་ན། དེ་བས་ཆེས་མང་བའི་རུས་པ་འདོར་དགོས་སོ། །
བཞི་པ་ཡང་དང་ཡང་དུ་ཉིང་མཚམས་སྦྱོར་བའི་ཉེས་པ་ནི། མ་ཡི་ཐུག་མཐའ་རྒྱ་ཤུག་
ཚིག་གུ་ཙམ། །རིལ་བུར་བགྲངས་ཀྱང་ས་ཡིས་ལང་མི་འགྱུར། །ཞེས་གསུངས་ཏེ།
སེམས་ཅན་རེ་རེའང་སྔར་བདག་གི་མའམ། མའི་མར་གྱུར་པ་ལྟ་བུའི་གྲངས་ཀྱིས་
ཐུག་པའི་མཐའ་ཡང་སའི་དཀྱིལ་འཁོར་ལས། རྒྱ་ཤུག་གི་ཚིག་གུ་ཙམ་གྱི་རིལ་བུ་
བཅད་ཅིང་བགྲོངས་ཀྱང་། ས་ཡིས་ལང་བར་མི་འགྱུར་བར་འཛད་ཀྱིས། སེམས་
ཅན་གཅིག་གི་མར་གྱུར་བའི་གྲངས་ནི་ཟད་པར་མི་འགྱུར་ཏེ། ད་དུང་ཡང་ལམ་
ལ་མ་འབད་ན་དེ་བས་ཀྱང་མང་བར་འགྱུར་རོ། །དོན་དེ་ཡང་མདོ་ལས། དགེ་
སློང་དག་དཔེར་ན་སྐྱེས་བུ་འགའ་ཞིག་གིས་ས་ཆེན་པོ་འདི་ལས་རྒྱ་ཤུག་གི་ཚིག་
གུ་ཙམ་གྱི་རིལ་བུ་ཐོགས་ཏེ། འདི་ནི་བདག་གི་མའོ། །འདི་ནི་བདག་གི་མ་དེའི་
མའོ་ཞེས་འདོར་བར་བྱེད་ན། དགེ་སློང་དག་ས་ཆེན་པོའི་འཇིམ་པ་ནི་ཆེས་སྔར་
ཟད་པར་འགྱུར་གྱིས། མི་རྣམས་ཀྱི་མའི་རྒྱུད་ནི། དེ་ལྟ་མ་ཡིན་པར་ང་སྨྲའོ། །
ཞེས་གསུངས་པ་ལྟ་བུའོ། །
ལྔ་པ་ཡང་ཡང་མཐོ་དམན་དུ་འགྱུར་བའི་ཉེས་པ་ནི། བརྒྱ་བྱིན་འཇིག་རྟེན་
མཆོད་འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྟུང་། །འཁོར་ལོས་
བསྒྱུར་རྒྱལ་ཉིད་དུ་གྱུར་ནས་ཀྱང་། །འཁོར་བ་དག་ཏུ་ཡང་བྲན་ཉིད་དུ་འགྱུར། །
ཞེས་གསུངས་ཏེ། བརྒྱ་བྱིན་ནི་ལྷ་རྣམས་ཀྱིས་ཀྱང་མཆོད་ན་གཞན་གྱིས་ལྟ་ཅི་



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སྨོས། དེ་ལྟ་བུ་འཇིག་རྟེན་གྱི་མཆོད་འོས་སུ་གྱུར་ནས་ཀྱང་སྔོན་གྱི་ལན་གྲངས་
གཞན་ལ་མྱོང་འགྱུར་གྱི་ལས་ཀྱི་དབང་གིས་ཕྱིར་ཡང་ས་སྟེང་དུ་མི་ཕལ་པའམ
ངན་སོང་དུ་ཡང་ལྟུང་ལ། འཁོར་ལོས་བསྒྱུར་བའི་རྒྱལ་པོ་རིན་ཆེན་སྣ་བདུན་དང་
ལྡན་ཞིང་གླིང་བཞི་ལ་དབང་བྱེད་པ་ཉིད་དུ་གྱུར་ནས་ཀྱང་། འཁོར་བ་ན་འཁོར་
བའི་གནས་སྐབས་དག་ཏུ། ལས་ཀྱི་དབང་གིས་མི་ཡང་བྲན་ཉིད་དམ། ངན་སོང་
དུ་ཡང་ལྟུང་བར་འགྱུར་རོ། །དེ་ལྟར་དབང་ཆེ་བ་ལ་ཡིད་བརྟན་དུ་མེད་པར་བསྟན་
ནས། འདོད་པའི་བདེ་བ་ལ་ཡིད་བརྟན་དུ་མེད་པར་སྟོན་པ་ནི། མཐོ་རིས་བུ་བོའི་
ནུ་མ་རྐེད་པ་ལ། །རེག་པའི་བདེ་བ་ཡུན་རིང་མྱོང་ནས་སླར། །དམྱལ་བར་འཐག་
གཅོད་དབང་བའི་འཕྲུལ་འཁོར་གྱི། །རེག་པ་ཤིན་ཏུ་མི་ཟད་བསྟེན་འཚལ་ལོ། །
ཞེས་གསུངས་ཏེ། ལྷར་སྐྱེས་ཏེ་མཐོ་རིས་ཀྱི་བུ་མོའི་ནུ་མ་དང་རྐེད་པ་ལ་རེག་པའི་
འདོད་པའི་བདེ་བ་ཡུན་རིང་མྱོང་ནས་སླར་ཡང་སྡིག་པའི་ལས་ཀྱི་དབང་གིས་དམྱལ་
བར་སྐྱེས་པ་ན། བསྡུས་འཇོམས་སུ་ལྕགས་ཀྱི་རི་ཆེན་པོའི་བར་དུ་འཐག་པ་དང་།
ཐིག་ནག་ཏུ་མཚོན་གྱིས་གཅོད་པ་དང་། ཚ་བ་དང་རབ་ཏུ་ཚ་བར་མཚོན་ནམ་སྲོག་
ཆགས་མི་ཟད་པས་མཆུ་དང་སྡེར་མོས་དབད་པ་སྟེ་ ཕད་པའི་འཕྲུལ་འཁོར་གྱི་
རེག་པ་ལས་བྱུང་བའི་ སྡུག་བསྔལ་ཤིན་ཏུ་མི་བཟད་ པ་སྔར་ལས་ཡུན་རིང་བ་
བསྟེན་འཚལ་ལོ། །གནས་ལས་བྱུང་བའི་བདེ་བ་ལ་ཡིད་བརྟན་མེད་པར་སྟོན་པ་ནི།
རྐང་པའི་རེག་པས་ནེམས་པར་བདེ་བཟོད་པ། །ལྷུན་པོའི་སྤོ་ལ་ཡུན་རིང་གནས་
ནས་ནི། །སླར་ཡང་མེ་མུར་རོ་མྱགས་རྒྱུ་བ་ཡི། །སྡུག་བསྔལ་མི་ཟད་འཕོག་སྙམ་
|



བཤེས་པའི་སྤྲིངས་ཡིག
བགྱིད་འཚལ་ལོ། །ཞེས་གསུངས་ཏེ། རྐང་པའི་རེག་པས་མནན་ན་ནེམས་ཀྱིས་
བྱེད་པ། བཏེག་ན་སྤར་གྱིས་བྱེད་པའི་བདེ་བ་བཟོད་དུ་རུང་བ་དང་ལྡན་པའི་རིན་
པོ་ཆེ་སྣ་བཞི་ལས་གྲུབ་པའི་ལྷུན་པོའི་སྤོ་ལ་ཡུན་རིང་སྟེ། ལྷའི་ལོ་སྟོང་དུ་གནས་
ནས་སླར་ཡང་དམྱལ་བར་མེ་མུར་པུས་ནུབ་ཙམ་དང་། རོ་མྱགས་ཏེ་ཕྱི་སའི་འདམ་
དུ་རྒྱུ་བའི་སྡུག་བསྔལ་མི་ཟད་པ་འཕོག་པ་སྟེ། མྱོང་དགོས་སོ་སྙམ་དུ་ཐུགས་ལ་
བགྱིད་འཚལ་ལོ། །སྐྱེད་མོས་ཚལ་དུ་རོལ་པའི་བདེ་བ་ལ་ཡིད་འབྱུང་བར་བྱ་བའི་
ཕྱིར། མཐོ་རིས་བུ་མོས་འབྲོངས་ཤིང་དགའ་བ་དང༌། །རྣམ་པར་མཛེས་འཚལ་
སོན་པར་རྩེས་ནས་སླར། །འདབ་མ་རལ་གྲི་འདྲ་ཚལ་གནས་རྣམས་ཀྱིས། །རྐང་
ལག་རྣ་བ་སྣ་གཅོད་འཐོབ་པར་འགྱུར། །ཞེས་གསུངས་ཏེ། མཐོ་རིས་བུ་མོས་
འབྲོངས་ཤིང་སྟེ་ལྷའི་བུ་མོ་མང་པོས་ཉེ་བར་བསྟེན་ཅིང་འཁོར་གྱིས་བསྐོར་བའི་
དགའ་བའི་ཚལ་དང་། རྣམ་པར་མཛེས་པའི་ཚལ་དུ་སོན་ཏེ། འདོད་པའི་དགའ་
བ་ལ་ཡུན་རིང་རྩེད་ནས། སླར་ཡང་དམྱལ་བར་འདབ་མ་རལ་གྲི་འདྲ་བའི་ཚལ་
གྱི་གསེབ་ཏུ་ཕྱིན་ཏེ། དེ་ལ་གནས་པའི་ལོ་མ་མཚོན་རྣོན་པོ་སྣ་ཚོགས་པ་རླུང་གིས་
བསྐྱོད་དེ། ལྷུངས་པ་རྣམས་ཀྱིས་རྐང་ལག་དང་རྣ་བ་དང་སྣ་གཅོད་དེ། ལུས་དང་
ཡན་ལག་ཐམས་ཅད་བཅད་ཅིང་ཕུག་པའི་སྡུག་བསྔལ་ཐོབ་པར་འགྱུར་རོ། ། །
གཞན་ཡང་། དལ་གྱིས་འབབ་པ་ལྷ་ཡི་བུ་མོ་ནི། །གདོང་མཛེས་གསེར་
གྱི་པདྨ་ལྡན་ཞུགས་ནས། །སླར་ཡང་དམྱལ་བར་ཆུ་བོ་རབས་མེད་པར། །ཚྭ་སྒོ་
བཟོད་གླགས་ཆུ་ཚན་འཇུག་འཚལ་ལོ། །ཞེས་གསུངས་ཏེ། ལྷའི་རྫི་ང་བུ་ཆུ་ཡན་



གངས་ཅན་རིག་བཅུད་ལས།
རྗེ་བཅུན་རེད་ར་དའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལག་བརྒྱད་དང་ལྡན་པ་དལ་གྱིས་འབབ་པ་ལྷའི་བུ་མོ་གདོང་མཛེས་པ་དག་གིས་
བསྐོར་བ་གསེར་གྱི་པདྨ་དང་ལྡན་པར་ཁྲུས་ ཀྱི་དོན་དུ་ཞུགས་པའི་བདེ་བ་ཡུན་
རིང་མྱོང་ནས། སླར་ཡང་དམྱལ་བར་ཐལ་ཚན་གྱི་ཆུ་བོ་རབ་མེད་ཚྭ་རྡོ་ཅན་གྱི་ཆུ་ཚན་
བཟོད་གླགས་ཏེ། བཟོད་པར་མི་ནུས་པའི་རེག་པ་དང་ལྡན་པར་འཇུག་འཚལ་ལོ། །
དེ་ལྟར་འདོད་ལྷ་འོག་མ་གཉིས་ཀྱི་བདེ་བ་ལ་ཡིད་བརྟན་དུ་མེད་པར་བསྟན་ནས།
འཐབ་བྲལ་བ་སོགས་འདོད་ལྷ་གོང་མ་རྣམས་དང༌། ཁམས་གོང་གི་བདེ་བ་ལ་
ཡང་ཡིད་བརྟན་དུ་མེད་པར་སྟོན་པ་ནི། ལྷ་ཡུལ་འདོད་བདེ་ཤིན་ཏུ་ཆེན་པོ་དང༌། །
ཚངས་ཉིད་ཆགས་བྲལ་བདེ་བ་ཐོབ་ནས་སླར། །མནར་མེད་མེ་ཡི་བུད་ཤིང་གྱུར་
པ་ཡི། །སྡུག་བསྔལ་རྒྱུན་མི་འཆད་པར་བསྟེན་འཚལ་ལོ། །ཞེས་གསུངས་ཏེ།
འཐབ་བྲལ་ཡན་ཆད་ཀྱི་ལྷ་ཡུལ་པའི་འདོད་པའི་བདེ་བ་འོག་མ་དག་ལས་ཆེས་
ཁྱད་པར་དུ་འཕགས་པ་ཤིན་ཏུ་ཆེན་པོ་དང་། གཟུགས་ཁམས་ཚངས་པའི་འཇིག་
རྟེན་ གྱི་འདོད་ པ་ལས་འདོད་ཆགས་དང་ བྲལ་བའི་བདེ་བ་ཐོབ་ནས་སླར་ཡང་
ལན་གྲངས་གཞན་ལ་མྱོང་འགྱུར་གྱི་མི་དགེ་བའི་དབང་གིས་མནར་མེད་མེ་ཡི་
བུད་ཤིང་སྟེ། མེ་མི་ཟད་པས་བསྲེགས་པར་གྱུར་པའི་སྡུག་བསྔལ་རྒྱུན་མི་འཆད་
ཅིང་མཚམས་མེད་པ་བསྟེན་པར་འཚལ་ལོ༑ གཞན་ཡང་། ཉི་མ་ཟླ་བ་ཉིད་ཐོབ་
རང་ལུས་ཀྱི། །འོད་ཀྱིས་འཇིག་རྟེན་མཐའ་དག་སྣང་བྱས་ཏེ། །སླར་ཡང་མུན་
ནག་སྨག་ཏུ་ཕྱིན་གྱུར་ནས། །རང་གི་ལག་པ་བརྐྱངས་པའང་མི་མཐོང་འགྱུར། །
ཞེས་གསུངས་ཏེ། ལྷའི་བུ་ཉི་མ་དང་ཟླ་བ་ཉིད་དུ་སྐྱེ་བ་ཐོབ་ནས་རང་ལུས་ཀྱི་འོད་



བཤེས་པའི་སྤྲིངས་ཡིག
ཀྱིས་ཞེས་ཏེ། རྟེན་དང་བརྟེན་པ་མ་ཕྱེ་བར་འཇིག་རྟེན་ན་གྲགས་པ་ལྟར་བརྗོད་
པ་སྟེ། གཞལ་མེད་ཁང་གི་འོག་གཞིའི་འོད་ཀྱིས་འཇིག་རྟེན་མཐའ་དག་སྣང་བར་
བྱས་ཏེ། སླར་ཡང་འཇིག་རྟེན་གྱི་བར་ཉི་ཟླའི་འོད་མེད་པའི་མུན་ནག་སྨག་ཏུ་གྱུར་པ་
དག་ཏུ་ཕྱིན་ཅིང་སྐྱེས་ནས་རང་གི་ལག་པ་བརྐྱངས་པའང་མཐོང་བར་མི་འགྱུར་རོ། །
དྲུག་པ་གྲོགས་མེད་པའི་ཉེས་པ་ནི། དེ་ལྟར་ནོངས་པར་འགྱུར་འཚལ་
བསོད་ནམས་ནི། །རྣམ་གསུམ་མར་མེའི་སྣང་བ་རབ་བཞེས་ཤིག །གཅིག་པུ་ཉི་
མ་ཟླ་བས་མི་བརྫི་བའི། །མུན་ནག་མཐའ་ཡས་ནང་དུ་འཇུག་འཚལ་ལོ། །ཞེས་
གསུངས་ཏེ། དེ་ལྟར་ཚེ་མི་རྟག་པ་དང༌། མཐོ་དམན་སྣ་ཚོགས་པར་འགྱུར་བ་ཡིན་
པ་དང༌། ནོངས་པར་ཏེ་འཆི་བར་འགྱུར་འཚལ་བས། ཁྱོད་ཀྱིས་སྦྱིན་པ་དང༌།
ཚུལ་ཁྲིམས་དང་། བསྒོམས་པ་ལས་བྱུང་བའམ། ལུས་དང་ངག་དང་ཡིད་ཀྱི་རང་
བཞིན་གྱི་བསོད་ནམས་རྣམ་པ་གསུམ་ངན་སོང་གི་མུན་པ་མུན་ནག་ཆེན་པོ་སེལ་
བར་བྱེད་པའི་མར་མེའི་སྣང་བ་རབ་ཏུ་བཞེས་ཤིག གལ་ཏེ་བསོད་ནམས་ཀྱི་སྣང་
བ་མེད་ན། གྲོགས་མེད་པས་གཅིག་པུ་ཉི་ཟླའི་འོད་ཀྱིས་མི་བརྫི་བ་སྟེ། གཞོམ་མི་
ནུས་པའི་ངན་སོང་གསུམ་གྱི་མུན་ནག་མཐའ་ཡས་པར་འཇུག་འཚལ་ལོ། །དེ་ལྟ་
བུའི་མུན་ནག་ཏུ་ཞུགས་པ་ན་གྲོགས་དང་སྐྱབས་སུ་གྱུར་པ་དང་། མར་མེའི་སྣང་
བ་ལྟ་བུ་ནི་དག་པ་ཁོ་ན་ཡིན་ཏེ། ཇི་སྐད་དུ། རྒྱ་ཆེར་རོལ་པ་ལས། དགེ་བའི་ལས་
བྱས་རྗེས་སུ་འབྲང་བྱེད་ཅིང་། །ཕྱི་བཞིན་འགྲོ་བར་གྱུར་པ་མ་གཏོགས་པ། །
འདུས་བྱས་དག་ལ་གྲོགས་ཡོད་མ་ཡིན་ཏེ། །སྐྱབས་མེད་གཉེན་བཤེས་མེད་ཅིང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
འཁོར་ཡང་མེད། །ཅེས་གསུངས་པ་ལྟ་བུའོ། །
བདུན་ པ་འགྲོ་ལྔའི་ ངེས་ པའི་སྡུག་བསྔལ་ཉམས་སུ་མྱོང་བའི་ཉེས་པ་
ལྔའི་དང་པོ་དམྱལ་བའི་སྡུག་བསྔལ་ནི། རེ་ཞིག་དམྱལ་བ་རྣམས་ཀྱི་གྲངས་སྤྱིར་
བསྟན་པའི་ཕྱིར། སེམས་ཅན་ཉེས་པ་སྤྱད་པ་སྤྱོད་རྣམས་ལ། །ཡང་སོས་ཐོག་
ནག་རབ་ཏུ་ཚ་བ་དང་། །བསྡུས་འཇོམས་ངུ་འབོད་མནར་མེད་ལ་སོགས་པའི། །
དམྱལ་བ་རྣམས་སུ་རྟག་ཏུ་སྡུག་བསྔལ་འགྱུར། །ཞེས་གསུངས་ཏེ། སེམས་ཅན་སྒོ་
གསུམ་གྱི་ཉེས་པ་སྤྱད་པར་སྤྱོད་པ་རྣམས་ཀྱིས། ཡང་སོས་དང་ཐིག་ནག བསྡུས་
འཇོམས། ངུ་འབོད་དང་ངུ་འབོད་ཆེན་པོ་དང་། ཚ་བ་དང་རབ་ཏུ་ཚ་བ་དང་མནར་
མེད་པ་དང་། སོགས་པས་བསྡུས་པ་ལྷག་མ་རྣམས་དང་། ཉི་ཚེ་བ་དང༌། གྲང་
བའི་དམྱལ་བ་རྣམས་སུ་རྟག་ཏུ་སྡུག་བསྔལ་དག་མྱོང་བར་འགྱུར་རོ། །དེ་ལ་ཡང་
སོས་ནི། དེར་སྐྱེས་པའི་སེམས་ཅན་རྣམས་ཕན་ཚུན་མཐོང་བ་ན་སྐྲག་ནས་གང་
བླངས་པ་མཚོན་ཆ་རྣོན་པོར་གྱུར་ཏེ། འཕངས་པས་ཡན་ལག་དང་ཉིང་ལག་བཅད་
ཅིང་བརྒྱལ་ནས་ས་ལ་འགྱེལ་བ་ན། ནམ་མཁའ་ནས་ཡང་ཁྱེད་རྣམས་སོས་པར་
གྱུར་ཅིག་ཅེས་པའི་སྒྲ་བྱུང་བ་ན། ཡང་སོས་ཏེ་སྔ་མ་བཞིན་བྱས་ཏེ། གཞི་དེ་ལས་
ཡུན་རིང་པོར་སྡུག་བསྔལ་མྱོང་བར་འགྱུར་ཏེ། སེམས་ཅན་དེ་ནི་ཡང་སོས་ཞེས་
བྱའོ། །ཐིག་ནག་ཏུ་སྐྱེས་པའི་སེམས་ཅན་རྣམས་ལ། དམྱལ་སྲུང་རྣམས་ཀྱིས་ལུས་
ལ་ཐིག་ནག་པོ་བཞི་དང་བརྒྱད་ལ་སོགས་པ་བཏབ་ནས། མཚོན་སྣ་ཚོགས་པས་
གཤེག་ཅིང་གཅོད་པར་བྱེད་ལ། གཞི་དེ་ལས་ཡུན་རིང་པོར་སྡུག་བསྔལ་མྱོང་བར་
ད
.༔



བཤེས་པའི་སྤྲིངས་ཡིག་
འགྱུར་ཏེ། སེམས་ཅན་དེ་ནི་ཐོག་ནག་ཞེས་བྱའོ། །བསྡུས་འཇོམས་ནི། དམྱལ་
སྲུང་གིས་སེམས་ཅན་རྣམས་ཕྱོགས་གཅིག་ཏུ་བསྡུས་ནས། རི་ར་དང་ལུག་གི་གདོང་
པ་འདྲ་བ་སོགས་ཀྱི་བར་དུ་བཅུག་ནས་འཚར་ཞིང་། ཡང་འདུས་པ་ན། ལྕགས་ཀྱི་
འཕྲུལ་འཁོར་གྱི་ནང་དུ་བཅུག་ནས་བུར་ཤིང་ལྟར་འཚོ་བར་བྱེད་ཅིང་སྒོ་ཀུན་ནས་
ཁྲག་གི་རྒྱུན་འབབ་པའོ། །ཡང་འདུས་པ་ན། ལྕགས་ཀྱི་ཕ་བོང་གི་ཆར་བབས་
པས་བརྡུངས་ཤིང་ཀུན་ནས་དམྱལ་བར་བྱེད་དེ། གཞི་དེ་ལས་ཡུན་རིང་པོར་སྡུག་
བསྔལ་མྱོང་བར་འགྱུར་རོ། །སེམས་ཅན་དེ་ནི་བསྡུས་འཇོམས་ཞེས་བྱའོ། །ངུ་
འབོད་ནི། སེམས་ཅན་དེ་གནས་ཚོལ་ཞིང་འགྲོ་བ་ན། ལྕགས་ཀྱི་ཁང་པའི་ནང་དུ་
འཇུག་པར་བྱེད་ལ། དེར་ཞུགས་པ་ན་མེ་བཏང་སྟེ། འབར་ཞིང་ཀུན་ཏུ་རབ་ཏུ་
འབར་བས་བསྲེགས་པར་གྱུར་ཏེ། དེ་དག་དེ་ན་ངུ་ཞིང་ཉམ་ཐག་པའི་སྐད་འབྱིན་
པར་གྱུར་ཏེ། གཞི་དེ་ལ་ཡུན་རིང་པོར་སྡུག་བསྔལ་མྱོང་བར་འགྱུར་རོ། །སེམས་
ཅན་དེ་ནི་ངུ་འབོད་ཅེས་བྱའོ། །ངུ་འབོད་ཆེན་པོ་ནི། ངུ་འབོད་ཀྱི་སྐབས་སུ་བཤད་
པའི་ཁང་པ་དེ་ལྟ་བུ་ཉིས་སྦྲག་གི་ནང་ན་འདུག་པར་རིག་པར་བྱའོ། །ཚ་བ་ནི་
དམྱལ་བའི་སྲུང་མས་སེམས་ཅན་དེ་དག་ལྕགས་ཀྱི་བུམ་པའི་ནང་དུ་ཁྲོ་ཆུ་འབར་
བས་འཚེད་པ་དང༌། ལྕགས་ཀྱི་སླ་ང་འབར་བའི་ནང་དུ་རྗོད་པ་དང་། ལྕགས་ཀྱི་
ས་གཞི་འབར་བའི་སྟེང་དུ་ཐོ་བ་འབར་བས་བརྡུང་བ་དང༌། ལྕགས་ཀྱི་གསལ་
ཤིང་འབར་བས་འཕོངས་ནས་སྤྱི་བོའི་བར་དུ་ཐལ་བྱུང་དུ་ཕུག་པས་བ་སྤུའི་བུ་ག་
དང་སྒོ་ཐམས་ཅད་ནས་མེ་འབར་བར་གྱུར་ཏེ། གཞི་དེ་ལ་ཡུན་རིང་དུ་སྡུག་བསྔལ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
མྱོང་བར་འགྱུར་རོ། །སེམས་ཅན་དེ་ནི་ཚ་བ་ཞེས་བྱའོ། །རབ་ཏུ་ཚ་བ་ནི། སྡུག་
བསྔལ་སྔ་མའི་སྟེང་དུ་གསལ་ཤིང་རྩེ་གསུམ་པས་ཕུག་སྟེ། སྤྱི་བོ་དང་ཕྲག་པ་
གཉིས་སུ་ཕྱུང་ནས་སྒོ་ཀུན་ནས་མེ་འབར་བ་དང༌། ལྕགས་ལེབ་འབར་བས་ལུས་
འཁྲི་བ་དང་། ལྕགས་ཀྱི་ས་གཞི་འབར་བ་ལ་ལྕགས་ཕུར་བརྒྱས་རྒྱོང་བ་ལ་སོགས་པ་
ཡོད་དེ། གཞི་དེ་ལས་ཡུན་རིང་དུ་སྡུག་བསྔལ་མྱོང་བར་འགྱུར་རོ། །སེམས་ཅན་
དེ་ནི་རབ་ཏུ་ཚ་བ་ཞེས་བྱའོ། །མནར་མེད་ནི། ཕྱོགས་བཞི་ནས་མེའི་ཕུང་པོ་འོངས་
པ་སེམས་ཅན་དེའི་ལུས་ལ་མེ་ལྕེ་གཅིག་ཏུ་གྱུར་ཏེ། སྨྲེ་སྔགས་འདོན་པ་ཙམ་མ་
གཏོགས་པ་སེམས་ཅན་དང་མེ་ལྕེ་དབྱེར་མི་ཕྱེད་པར་འགྱུར་བའོ། །འདི་ལ་སྡུག་
བསྔལ་མྱོང་བ་ལ་བར་དང་མཚམས་མེད་པས་མནར་མེད་པ་ཅེས་བྱའོ། །གཞི་དེ་
ལས་སྡུག་བསྔལ་ཡུན་རིང་དུ་མྱོང་སྟེ། སེམས་ཅན་དེ་ནི་མནར་མེད་པ་ཞེས་བྱའོ། །
དེ་ལ་ཉེ་འཁོར་བ་ནི། སེམས་ཅན་དམྱལ་བ་ཆེན་པོའི་ཕྱོགས་བཞི་ན་སྒོ་བཞི་ཡོད་
པའི་ཕྱི་རོལ་ན་སྡུག་བསྔལ་ལྷག་པ་བཞི་བཞི་ཡོད་དེ། འདི་ལྟར་དང་པོ་ནི་སྒོའི་ཕྱི་
རོལ་ན་མེ་མ་མུར་པུས་ནུབ་ཙམ་ཡོད་ལ། དེར་རྐང་པ་འདེགས་འཇོག་བྱེད་པ་ན། །
ཤ་དང་པགས་པ་སོགས་སྐྱེ་འཇིག་བྱེད་པར་འགྱུར་རོ། །དེ་དང་འདབས་འབྱོར་ན་
རོ་མྱགས་ཕྱི་སའི་འདམ་དྲི་ཤིན་ཏུ་མནམ་པ་ཡོད་དེ། དེར་འབོགས་པ་ན་དེར་
འགྱེལ་ཏེ། མགོ་དང་། རྐང་པ་སོགས་བྱིངས་ཏེ། དེ་ན་ཡོད་པའི་སྲོག་ཆགས་འབུ་
མཆུ་རྣོན་གྱིས་ཤ་ལ་སོགས་པ་འབིགས་པར་བྱེད་དོ། །དེ་དང་འདབས་ཆགས་པ་ན།
སྤུ་གྲིས་གཏམས་པའི་ལམ་ཡོད་ལ། དེར་ཕྱིན་པས་རྐང་པ་འདེགས་འཇོག་གིས་



བཤེས་པའི་སྤྲིངས་ཡིག
ཤ་སྐྱེ་འཇིག་བྱེད་དོ། །དེ་དང་འདབས་ཆགས་པ་ན། ནགས་ཚལ་རལ་གྲི་ལོ་མ་
ཅན་ཡོད་ལ། དེར་བསིལ་གྲིབ་ལ་འཁོད་པ་ན་ཤིང་ལས་རལ་གྲི་རྣམས་ལྷུངས་ཏེ།
ཡན་ལག་དང་ཉིང་ལག་རྣམས་གཅོད་ཅིང་ས་ལ་འགྱེལ་བ་ན། ཁྱི་སྲེ་བོ་དག་གིས་
བཤུལ་ཤ་འཐོག་ཅིང་ཟའོ། །དེ་དང་འདབ་ཆགས་པ་ན་ལྕགས་ཀྱི་ཤིང་ཤལ་མ་
ལིའི་ཚལ་ཡོད་དེ། དེར་སོང་བས། དེ་ལ་འབབ་འཛེག་བྱེད་དུ་འཇུག་ཅིང་། ཡང་
འཛེག་པ་ན་ཚེར་མ་རྣམས་ཁ་འཐུར་དུ་ལྟ་བར་འགྱུར་ལ། མར་འབབ་པ་ན་གྱེན་
དུ་ལྟ་བས། ལུས་འབིགས་ཤིང་གཤོག་པར་བྱེད་དོ། །དེ་ན་ཡོད་པའི་ཁྭ་ཏ་ལྕགས་
ཀྱི་མཆུ་ཅན་གྱིས་མིག་འབྲས་དག་འཐོག་ཅིང་ཟའོ། །དེ་དང་འདབས་ཆགས་པ་ན།
ཆུ་ཀླུང་རབ་མེད་ཅེས་པ། འགྱུར་བྱེད་ཀྱི་ཆུ་ཁོལ་མས་གང་བ་ཡོད་དེ། དེར་ལྷུངས་
པ་ན་ངོས་གཉིས་ན་སྐྱེས་བུ་དབྱུག་པ་ཐོགས་པ་དག་གིས་བསྲུངས་ནས་ཕྱིར་འབྱུང
་དུ་མི་སྟེར་ལ། གལ་ཏེ་ཕྱིར་བྱུང་ན་ལྕགས་ཀྱི་ས་གཞི་འབར་བ་ལ་གན་རྐྱལ་དུ་
བསྐྱེལ་ནས། ཁ་ལྕགས་ཀྱི་འབྱེད་སྤྱད་ཀྱིས་ཕྱེ་ནས། ལྕགས་ཀྱི་ཐུ་ལུམ་འབོར་བའམ་
ཟངས་ཞུན་ལྡོག་པར་བྱེད་དེ། གཞི་དེ་ལས་སྡུག་བསྔལ་ཡུན་རིང་དུ་མྱོང་བར་
འགྱུར་རོ། །དེ་ལ་སྤུ་གྲིས་གཏམས་པ་ལ་སོགས་པ་བཞི་ནི། མཚོན་ཆར་འདྲ་བའི་
ཕྱིར་ལྷག་པ་གཅིག་ཏུ་བྱས་སོ། །དེ་དག་ཕྱོགས་བཞིའི་བྱེ་བྲག་གིས་བཅུ་དྲུག་ཏུ་
འགྱུར་ཏེ། ཇི་སྐད་དུ། མཛོད་ལས། བརྒྱད་པོ་ཀུན་ལ་ལྷག་བཅུ་དྲུག །མེ་མ་མུར་
དང་རོ་མྱགས་འདམ། །སྤུ་གྲིའི་ལམ་སོགས་ཆུ་བོའོ། །ཞེས་གསུངས་པ་ལྟར་རོ། །
དེ་ལ་གྲང་བའི་དམྱལ་བར་སྐྱེས་པའི་སེམས་ཅན་རྣམས་ཀྱིས་ནི། གྲང་བའི་སྡུག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བསྔལ་འདི་ལྟ་བུ་ཉམས་སུ་མྱོང་སྟེ། ཆུ་བུར་ཅན་དུ་སྐྱེས་པ་རྣམས་ནི། ས་དེ་ན་
ཡོད་པའི་ལྷགས་པ་ཆེན་པོས་བཏབ་སྟེ། ལུས་ཐམས་ཅད་ཆུ་བུར་བྱུང་བ་བཞིན་དུ་
འཁུམས་པར་འགྱུར་བའོ། །ཆུ་བུར་རྡོལ་བ་ནི། ཆུ་བུར་རྡོལ་བ་བཞིན་དུ་འཁུམས་
པར་འགྱུར་བའོ། །སོ་ཐམ་ཐམ་པ་དང་། ཀྱི་ཧུར་ཟེར་བ་དང་། ཨ་ཆུ་ཟེར་བ་
རྣམས་ནི། གྲང་བས་ཉེན་ནས་ཚིག་ཏུ་བརྗོད་པ་ལས་སེམས་ཅན་དེ་དག་གི་མིང་
དུ་བཏགས་པའོ། །ཨུཏྤལ་ལྟར་གས་པ་ནི། ས་དེ་ན་ཡོད་པའི་ལྷགས་པ་ཆེན་པོས་
བཏབ་སྟེ། པགས་པ་རྣམས་སྔོ་ཞིང་ཁ་ལྔའམ་དྲུག་ཏུ་གས་པར་གྱུར་པའོ། །པདྨ་
ལྟར་གས་པ་ནི། པགས་པ་སྔོན་པོ་ལས་འདས་ནས་དམར་པོར་གྱུར་ཅིང་ཁ་བཅུའམ་
དེ་ལས་ལྷག་པར་གྱུར་པའོ། །པདྨ་ལྟར་གས་པ་ཆེན་པོ་ནི། པགས་པ་ཤིན་ཏུ་
དམར་པོར་གྱུར་ནས་ཁ་བརྒྱའམ་དེ་ལས་ལྷག་པར་གས་པར་འགྱུར་བའོ། །ཉི་ཚེ་
བའི་སེམས་ཅན་དམྱལ་བ་རྣམས་ཀྱིས་སྡུག་བསྔལ་འདི་ལྟ་བུ་དག་མྱོང་སྟེ། རྒྱལ་
པོའི་ཁབ་ཀྱི་བ་ལང་གི་བཤན་པ་སྐྱེས་པ་ཁང་པ་བརྩེགས་པ་ཙམ་ཉེན་སྐད་ཀྱིས་
ངུ་ཞིང་ནམ་མཁའ་ལ་འོང་བ་དང་། བ་ལང་གི་བཤན་པའི་སློབ་མ་རུས་གོང་གི་དྲི་
ང་བ་ལ་བྱ་རོག་སོགས་ཀྱིས་འཐོག་པར་སྐྱེས་པ་སོགས་དང་། གཞན་ཡང་འཕགས་
པ་དགེ་འདུན་སྲུངས་ཀྱི་རྟོགས་བརྗོད་ལྟ་བུ་མྱོང་ངོ༌། །དེའང་འདི་ལྟར་ཚེ་དང་ལྡན་
པ་གྲོ་བཞིན་སྐྱེས་མཚོའི་འགྲམ་དུ་ལམ་ནོར་ནས། མྱ་ངམ་གྱི་ཐང་ལ་འཁྱམས་ཏེ་
རིམ་གྱིས་སོང་བ་ན་སེམས་ཅན་གཅིག་མཚན་མོ་གཞལ་མེད་ཁང་བཟང་པོའི་ནང་ན།
ལྷའི་ལོངས་སྤྱོད་བཟང་པོ་དང་ལྡན་པའི་བདེ་བ་མྱོང་ནས་ནམ་ལངས་པ་ན་གཞལ་
3S



，
བཤེས་པའི་སྤྲིངས་ཡིག
མེད་ཁང་མི་སྣང་བར་གྱུར་ཅིང་ལུས་ས་ལ་ལྷུང་སྟེ་གཅན་གཟན་འཇིགས་སུ་རུང་
བས་ཟ་ཞིང་དབང་བའི་སྡུག་བསྔལ་ཆེན་པོ་མྱོང་ནས། ཉི་མ་ནུབ་ནས་ཡང་ལྟའི་
དཔལ་མྱོང་བ་མཐོང་ནས་དྲིས་པས། ཉིན་བར་གཞན་གྱི་སྲོག་གཅོད་ཅིང་། །མཚན་
མོ་ཚུལ་ཁྲིམས་ཡོན་ཏན་ལྡན། །ལས་དེའི་འབྲས་བུ་བཟང་པོ་དང་། །སྡིག་ཏོ་འདི་
ནི་མྱོང་བ་ཡིན། །ཞེས་དང༌། དེ་ནས་རིམ་གྱིས་ཕྱིན་པ་དང༌། ཉིན་མོ་ལྷའི་དཔལ་
མྱོང་ཞིང་། མཚན་མོ་སྲིན་པོའི་བུད་མེད་ཆེན་པོ་ཞིག་གིས་ཀུན་ནས་དཀྲིས་ཤིང་
མགོ་ནས་རིམ་གྱིས་ཟོས་པས་མི་ཟད་པའི་སྡུག་བསྔལ་མྱོང་། ཡང་ཉིན་བར་སྔར་
བཞིན་འགྱུར་བ་མཐོང་ནས། དེ་ལ་སྔ་མ་བཞིན་དྲིས་པས། མཚན་མོ་བྱི་བོ་བྱེད་
ལ་ཆགས། །ཉིན་བར་ཚུལ་ཁྲིམས་ཡོན་ཏན་ལྡན། །ལས་དེས་འབྲས་བུ་བཟང་པོ་
དང༌། །སྡིག་ཏོ་འདི་ནི་མྱོང་བ་ཡིན། །ཞེས་ལུང་ལས་བཤད་པ་ལྟར་རོ། །ད་ནི་ཚ་
བའི་དམྱལ་བ་དེ་དག་གི་སྡུག་བསྔལ་གྱི་ཁྱད་པར་འགའ་ཞིག་བསྟན་པར་བཞེད་
ནས། ཁ་ཅིག་ཏིལ་བཞིན་འཚར་ཏེ་དེ་བཞིན་གཞན། །ཕྱེ་མ་ཞིབ་མོ་བཞིན་དུ་ཕྱེ་
མར་རློག ཁ་ཅིག་སོག་ལེས་འདྲ་སྟེ་དེ་བཞིན་གཞན། །སྟ་རེ་མི་ཟད་སོ་རྣོན་རྣམས་
ཀྱིས་གཤགོས། །ཞེས་སོགས་གསུངས་ཏེ། བསྡུས་འཇོམས་ནི། ལྕགས་ཀྱི་བཙིར་
སྤྱད་ཀྱིས་ཏིལ་མར་འཚིར་བ་བཞིན་བཙིར་བས་ཁྲག་གི་རྒྱུན་འབབ་པ་དང༌། དེ་
བཞིན་དུ་དེ་ན་སེམས་ཅན་གཞན་ནི། ལྕགས་ཀྱི་མཆིག་དང་མཆིག་གུ་འབར་བས་
འབྲས་ལ་སོགས་པའི་ཕྱེ་མ་ཞིབ་མོ་བཞིན་ཕྱེ་མར་རློག་གོ །ཐིག་ནག་གི་སེམས་
ཅན་ཁ་ཅིག་སོག་ལེ་འབར་བས་འདྲ་སྟེ། དེ་བཞིན་དུ་དེ་ན་གཞན་དག་ནི་སྟ་རེ་སོ་
མ
{}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
རྣོན་འབར་བ་དག་གིས་གཤོགས་པར་བྱེད་དོ། །དེ་བཞིན་གཞན་དག་ཁྲོ་ཆུ་བཞུས་
པ་ཡི། ཁུ་བ་འབར་བ་འཁྲིགས་པ་ལྡད་པར་བགྱིད། ཁ་ཅིག་ལྕགས་ཀྱི་གསལ་
ཤིང་རབ་འབར་བ། །ཚེར་མ་ཅན་ལ་ཀུན་ཏུ་བརྒྱུད་པར་བགྱིད། །དེ་བཞིན་དུ་ཚ་
བ་ནའམ། ཆུ་བོ་རབ་མེད་ཀྱི་འགྲམ་ན་གཞན་དག་ལ་ནི་ལྕགས་ཀྱི་སྐམ་པ་འབར་
བས་ཁ་ཕྱེ་ནས་དེར་ཁྲོ་ཆུ་བཞུས་པ་སྟེ། བསྐོལ་བའི་ཁུ་བ་མེ་སྟག་འབར་བ་ཕྲེང་
བ་འཁྲིགས་པ་དག་ལྡད་པར་བགྱིད། ཚ་བ་ན། ཁ་ཅིག་ལྕགས་ཀྱི་གསལ་ཤིང་མེ་
རབ་ཏུ་འབར་བ་ཆེར་མ་ཅན་ལ་ཀུན་ཏུ་བརྒྱུད་པར་བགྱིད། ཁ་ཅིག་ལྕགས་ཀྱི་
མཆེ་བ་ལྡན་པའི་ཁྱི། །གཏུམ་པོས་དབད་ཅིང་ལག་པ་གནམ་དུ་བསྒྲེངས། །དབང་
མེད་གཞན་དག་ལྕགས་མཆུ་རྣོན་པོ་དང་། །སེན་མོ་མི་ཟད་ལྡན་པའི་ཁ་རྣམས་
འཐོག། ཉེ་འཁོར་བའི་སྡུག་བསྔལ་མྱོང་བ་ཁ་ཅིག ལོ་མ་རལ་གྲི་ལྟ་བུའི་ཚལ་ན།
ལྕགས་ཀྱི་མཆེ་བ་ལྡན་པའི་ཁྱི་གཏུམ་པོ་སྐད་ཆེར་འབྱིན་པ་དག་གིས་ལུས་དབད་
ཅིང་ཟོས་པས་ལག་པ་གནམ་དུ་བསྒྲེངས་ཏེ། འོ་དོད་འབོད་དོ། །རང་དབང་མེད་
པ་གཞན་ནི་ཤལ་མ་ལིའི་རྩེ་མོར་ལྕགས་ཀྱི་མཆུ་རྣོན་པོ་དང༌། ལྕགས་ཀྱི་སེན་མོ་
མི་ཟད་ཅིང་རྣོ་བ་དང་ལྡན་པའི་ཁུ་ལ་སོགས་པའི་བྱའི་ཚོགས་རྣམས་ཀྱིས་མིག་
འབྱིན་ཞིང་ཤ་རྣམས་འཐོག་གོ །ཁ་ཅིག་སྲིན་བུ་སྦྱར་བ་སྣ་ཚོགས་དང་། །ཤ་སྦྲང་
སྦྲང་མ་ནག་པོ་ཁྲི་ཕྲག་དག །རེག་ན་མི་ཟད་རྨ་སྲོལ་ཆེར་འབྱིན་པས། །ཟ་བར་
བགྱིད་ཅིང་འདྲེ་ལྡོག་སྨྲེ་སྔགས་འདོན། ཁ་ཅིག་ནི་རང་གི་ལུས་ཀྱི་སྲིན་བུ་དང་ཕྱི་
རོལ་སྦར་བའི་རིགས་ཁ་དོག་དང་། དབྱིབས་སྣ་ཚོགས་དང་། ཤ་སྦྲང་དང་སྦྲང་མ་



བཤེས་པའི་སྤྲིངས་ཡིག
ནག་པོ་ཁྲི་ཕྲག་མང་པོ་རེག་ན་ཚོར་བ་མི་ཟད་པ་འབྱུང་ཞིང་རྨ་སྲོལ་ཆེར་འབྱིན་པ་
དག་གིས་ཟ་བར་བགྱིད་ཅིང་དེའི་རྒྱུ་ལས་མི་བརྟན་པར་འདྲེ་ལྡོག་ཅིང་སྨྲེ་སྔགས་
འདོན་ཏོ། །འདི་ཉེ་འཁོར་གྱི་སྡུག་བསྔལ་ལོ། ཁ་ཅིག་མདག་མེ་འབར་བའི་
ཚོགས་སུ་ནི། །རྒྱུན་མི་འཆད་པར་རབ་བསྲེགས་ཁ་ཡང་བགྲད། ཁ་ཅིག་ལྕགས་
ལས་བྱས་པའི་ཟངས་ཆེན་དུ། །སྤྱིའུ་ཚུགས་འབྲས་ཀྱི་ཅུང་པེང་བཞིན་དུ་འཚེད། །
ཚ་བ་ན་སེམས་ཅན་ཁ་ཅིག་དམྱལ་སྲུང་གིས་ལྕགས་ཀྱི་མདག་མེ་འབར་བའི་ཚོགས་
སུ་རྒྱུན་མི་འཆད་པ་སྟེ། ཡུན་རིང་དུ་བསྲེགས་ཤིང་རབ་ཏུ་བསྲེགས་པས་ཁ་ཡང་
བགྲད། ཁ་དངས་བྱེད་པ་ཙམ་ལས་གཞན་པའི་མཐུ་མེད་དོ། །ཡང་དེ་ན་ཁ་ཅིག་
ལྕགས་ལས་བྱས་པའི་ཟངས་ཏེ། སྣོད་ཆེན་པོ་བ་ཚྭ་ཅན་གྱི་ཆུས་གང་བ་མེ་འབར་
བའི་ནང་དུ་སྤྱིའུ་ཚུགས་སུ་འཚེད་པར་བྱེད་དེ། དཔེར་ན་ཆུ་ཟངས་གང་བསྐོལ་བའི་
ནང་དུ་འབྲས་ཀྱི་ཅུང་པེང་སྟེ། འབྲས་ཕྱེ་ལས་སྦྲུས་པའི་གོང་བུ་བསྒྱུར་བ་ན་རེས་
འོག་ཏུ་འགྲོ་ཞིང་། རེས་སྟེང་དུ་འགྲོ་བ་བཞིན་ནོ། །དེ་ལྟར་དམྱལ་བ་ཆེན་པོའི་
སྡུག་བསྔལ་རགས་པ་མདོ་ཙམ་བསྟན་ནས། དེའི་རྒྱུ་ལ་གནས་པ་རྣམས་སྐྲག་པ་
བསྐྱེད་པ་ནི། སྡིག་ཅན་དབུགས་འབྱུང་འགག་པ་ཙམ་ཞིག་གི །དུས་ཀྱི་བར་དུ་
ཆོད་རྣམས་དམྱལ་བ་ཡི། །སྡུག་བསྔལ་གཞལ་ཡས་ཐོས་ནས་རྣམ་སྟོང་དུ། །མི་
འཇིགས་གང་ལགས་རྡོ་རྗེའི་རང་བཞིན་ནོ། །ཞེས་གསུངས་ཏེ། དམྱལ་བ་མྱོང་
ངེས་ཀྱི་ལས་བྱས་པའི་སྡིག་ཅན་གང་དག་དམྱལ་བའི་སྡུག་བསྔལ་མྱོང་བ་ལ་དབུགས་
འབྱུང་འཇུག་འགག་པའི་ཡུན་ཙམ་ཞིག་གི་དུས་ཀྱི་བར་དུ་ཆད་པ་ཟད་དེ། དབུགས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགགས་མ་ཐག་དམྱལ་བར་ཉིང་མཚམས་སྦྱོར་བའི་ཕྱིར་རོ། །དེ་ལྟ་ན་ཡང་དེ་དག་
གོང་དུ་བཤད་པའི་དམྱལ་བའི་སྡུག་བསྔལ་གཞལ་དུ་མེད་པ་ཐོས་ནས་རྣམ་པ་
སྟོང་དུ་སྟེ། དུ་མར་སེམས་མི་འཇིགས་ཤིང་ལུས་མི་འགས་པ་གང་ལགས་པ་དེའི་
ལུས་སེམས་ནི་ངེས་པར་རྡོ་རྗེའི་རང་བཞིན་དུ་ངེས་ཏེ། གཞན་དུ་ན་ཆེས་ཤིན་ཏུ་
ཡང་འཇིགས་པར་རིགས་པའི་ཕྱིར་ རོ ་དེའི་རྒྱུ་མཚན་འདི་ལྟར། དམྱལ་བ་བྲིས་
པ་མཐོང་དང་ཐོས་པ་དང་། །དྲན་དང་བཀླགས་དང་གཟུགས་སུ་བགྱིས་རྣམས་
ཀྱང་། །འཇིགས་པ་བསྐྱེད་པར་འགྱུར་ན་མི་ཟད་པའི། །རྣམ་སྨིན་ཉམས་སུ་མྱོང་
ན་སྨོས་ཅི་འཚལ། །ཞེས་གསུངས་ཏེ། དམྱལ་བ་རི་མོར་བྲིས་པ་མཐོང་བ་དང༌།
སྔོན་མྱོང་བ་དྲན་པ་དང་། གཞན་ལས་ཐོས་པ་དང་། གླེགས་བམ་བཀླགས་པ་དང་།
འཇིམ་པ་སོགས་ལ་གཟུགས་སུ་བགྱིས་པའི་ཚུལ་རྣམས་ཀྱིས་ཀྱང་འཇིགས་པར་
བསྐྱེད་ན། ཤིན་ཏུ་མི་ཟད་པའི་རྣམ་པར་སྨིན་པ་མངོན་སུམ་དུ་ཉམས་སུ་མྱོང་བ་
སྨོས་ཅི་འཚལ་བའི་ཕྱིར་རོ། །དམྱལ་བ་ཀུན་སྡུག་བསྔལ་མཚུངས་སམ་ཞེ་ན། མ་
ཡིན་ཏེ། གོང་མ་གོང་མ་ལས། འོག་མ་འོག་མ་རྣམས་སྡུག་བསྔལ་ཆེ་ཞིང་། ཐམས་
ཅད་ལས་མནར་མེད་ཆེའོ་ཞེས་བསྟན་པའི་ཕྱིར། བདེ་བ་ཀུན་གྱི་ནང་ན་སྲེད་ཟད་
པའི། །བདེ་བའི་བདག་པོ་བགྱིད་པ་ཇི་ལྟ་བར། །དེ་བཞིན་སྡུག་བསྔལ་ཀུན་གྱི་
ནང་ན་ནི༑ ༑མནར་མེད་དམྱལ་བའི་སྡུག་བསྔལ་རབ་མི་ཟད། །ཅེས་གསུངས་ཏེ།
བདེ་བ་ཀུན་གྱི་ནང་ན་ཁམས་གསུམ་གྱི་སྲིད་པ་མ་ལུས་པ་ཟད་པའི་རྣམ་པར་
གྲོལ་བའི་བདེ་བ་ལས་གོང་ན་གཞན་མེད་པའི་ཕྱིར། བདག་པོ་སྟེ། མཆོག་ཡིན་



བཤེས་པའི་སྤྲིངས་ཡིག
པ་ཇི་ལྟ་བ་དེ་བཞིན་དུ། མི་དགེ་བའི་འབྲས་བུ་སྡུག་བསྔལ་ཀུན་གྱི་ནང་ནས་ནི་
མནར་མེད་པའི་སྡུག་བསྔལ་ཉིད་མི་ཟད་ཅིང་ཆེའོ། །དམྱལ་བ་དེའི་སྡུག་བསྔལ་
དེ་ཇི་ལྟར་ཆེ་ཞེ་ན། དེ་ལ་འགྲན་བཟོད་པའི་དཔེ་གཞན་མིའི་ནང་ན་མེད་དོ། །
ཞེས་སྟོན་པའི་ཕྱིར། འདི་ན་ཉིན་གཅིག་མདུང་ཐུང་སུམ་བརྒྱ་ཡིས། །རབ་ཏུ་དྲག་
བཏབ་སྡུག་བསྔལ་གང་ལགས་པ། །དེས་ནི་དམྱལ་བའི་སྡུག་བསྔལ་ཆུང་ངུ་ལའང་། །
འོལ་ཡང་མི་བགྱི་ཆར་ཡང་མི་ཕོད་དོ། །ཞེས་གསུངས་ཏེ། མིའི་ནང་འདི་ན་ཉིན་
གཅིག་རངས་པོར་མདུང་ཐུང་སུམ་བརྒྱ་ཡིས། དུས་གཅིག་ལ་ཤུགས་རབ་ཏུ་དྲག་
པོས་བཏབ་པའི་སྡུག་བསྔལ་གང་ལགས་པ་དེས་ནི་དམྱལ་བའི་སྡུག་བསྔལ་ཆུང་
ངུ་ཉི་ཚེ་བ་ལྟ་བུའི་ཡང་འོལ་སྤྱི་ཙམ་ཡང་མི་བགྱི། བརྒྱ་སྟོང་ལ་སོགས་པའི་ཆར་
ཡང་མི་ཕོད་དོ། །དེ་ལྟ་བུའི་སྡུག་བསྔལ་དུས་ཇི་སྲིད་དུ་མྱོང་བར་བྱ་དགོས་ཤེ་ན།
སོ་སོའི་ཆེ་ཚད་ནི། མཛོད་དུ། ཡང་སོས་ལ་སོགས་དྲུག་རིམ་བཞིན། །འདོད་ལྷའི་
ཚེ་དང་ཉིན་ཞག་མཉམ། །དེས་ན་དེ་དག་རྣམས་ཀྱི་ཚེ། །འདོད་ལྷའི་ཚེ་དང་འདྲ་
བ་ཡིན། །ཞེས་དང་། རབ་ཏུ་ཚ་ཕྱེད་མནར་མེད་ནི། །བར་གྱི་བསྐལ་པའོ། །ཞེས་
བཤད་པ་ལྟར་ཡིན་ལ། སྤྱིའི་དབང་དུ་བྱས་ནས། དེ་ལྟར་སྡུག་བསྔལ་ཤིན་ཏུ་མི་
བཟད་ལོ། །བྱེ་བ་ཕྲག་བརྒྱར་ཉམས་སུ་མྱོང་ཡང་ནི། །ཇི་སྲིད་མི་དགེ་དེ་ཟད་མ་
གྱུར་པ། །དེ་སྲིད་སྲོག་དང་བྲལ་བར་མི་འགྱུར་རོ། །ཞེས་གསུངས་ཏེ། བཤད་མ་
ཐག་པའི་ཚུལ་དེ་ལྟར་སྡུག་བསྔལ་ཤིན་ཏུ་མི་བཟད་པ་བྱེ་བ་ཕྲག་བརྒྱར་ཏེ་ཤིན་ཏུ་
ཡུན་རིང་བ་ཉམས་སུ་མྱོང་ཡང་། ཇི་སྲིད་རྒྱུ་མི་དགེ་བ་དེ་ཟད་པར་མ་གྱུར་པ་དེ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སྲིད་དུ་སྲོག་དང་བྲལ་བར་མི་འགྱུར་ཏེ། དམྱལ་བ་མྱོང་འགྱུར་གྱི་ལས་དེ་སྟོབས་
དང་ལྡན་པའི་ཕྱིར་རོ། །ཇི་སྐད་བཤད་པའི་དམྱལ་བའི་སྡུག་བསྔལ་ནི། མི་དགེ་
བའི་རྒྱུ་ལས་བྱུང་བས། དེ་དག་སྤང་བར་རིགས་སོ། །ཞེས་སྟོན་པ་ནི། མི་དགེའི་
འབྲས་འདི་རྣམས་ཀྱི་ས་བོན་ནི། །ལུས་ངག་ཡིད་ཀྱི་ཉེས་སྤྱོད་ཁྱོད་ཀྱིས་ནི། །ཅི་
ནས་དེ་རྡུལ་ཙམ་ཡང་མ་མཆིས་པ། །དེ་ལྟར་ཉིད་ཀྱི་རྩལ་གྱིས་འབད་པར་མཛོད། །
ཅེས་གསུངས་ཏེ། མི་དགེ་བའི་འབྲས་བུ་དམྱལ་བའི་སྡུག་བསྔལ་འདི་རྣམས་ཀྱི་
ས་བོན་ནི། སྲོག་གཅོད་སོགས་ལུས་དང༌། རྫུན་སྨྲ་སོགས་ངག་དང་། བརྣབ་
སེམས་སོགས་ཡིད་ཀྱི་ཉེས་སྤྱད་ཆེན་པོ་རྣམས་ཡིན་ལ། རྒྱལ་པོ་ཁྱོད་ཀྱིས་ཅི་ནས་
ཀྱང་ཉེས་སྤྱོད་གསུམ་པོ་དེ་རྡུལ་ཙམ་ཡང་མ་མཆིས་པ་དེ་ལྟར་ཉིད་ཀྱི་རྩལ་ཏེ་ནུས་
པ་ཅི་ཡོད་ཀྱིས་འབད་པར་མཛོད་ཅིག །
གཉིས་པ་དུད་འགྲོའི་སྡུག་བསྔལ་ནི། རེ་ཞིག་སྤྱིའི་དབང་དུ་བྱས་ནས།
དུད་འགྲོའི་སྐྱེ་གནས་ན་ཡང་གསོད་པ་དང༌། །བཅིང་དང་བརྡེག་སོགས་སྡུག་བསྔལ་
སྣ་ཚོགས་པ། །ཞི་འགྱུར་དགེ་བ་སྤངས་པ་རྣམས་ལ་ནི། །གཅིག་ལ་གཅིག་ཟ་
ཤིན་ཏུ་མི་བཟད་པ། །ཞེས་གསུངས་ཏེ། མི་ལྟར་འགྲེང་སྟེ་མི་འགྲོ་བར་དུད་དེ་
འགྲོ་བས་ན་དུད་འགྲོ་སྟེ། དེའི་སྐྱེ་གནས་སུ་གཏོགས་པ་རྣམས་ན་ཡང་མི་ལ་སོགས་
པ་གཞན་གྱིས་གསོད་པ་དང་ཞགས་པ་ལ་སོགས་པས་བཅིང་བ་དང༌། ལྕག་གིས་
རྡེག་པ་སོགས་མི་དང་མི་མ་ཡིན་པའི་གནོད་པ་མཐའ་ཡས་པ་དང་། ཞི་བ་མྱ་ངན་
ལས་འདས་པའི་དགེ་བ་ངེས་འབྱེད་ཆ་མཐུན་སོགས་སྤངས་པ་སྟེ། དེ་དག་སྐྱེ་བའི་
) -



བཤེས་པའི་སྤྲིངས་ཡིག
སྣོད་དུ་མི་རུང་བའི་དུད་འགྲོ་རྣམས་ལ་ནི། ཕན་ཚུན་གཅིག་ལ་གཅིག་ཟ་བ་རྣམ་
སྨིན་འབྱིན་པར་ངེས་པས་ཤིན་ཏུ་མི་ཟད་པ་དང་ལྡན་ནོ། །སོ་སོའི་སྡུག་བསྔལ་གྱི་
དབང་དུ་བྱས་ནས། ཁ་ཅིག་མུ་ཏིག་བལ་དང་རུས་པ་དང་། །ཤ་དང་པགས་པའི་
ཆེད་དུ་འཆི་བར་འགྱུར། །དབང་མེད་གཞན་དག་རྡོག་པ་ལག་པ་དང་། །ལྕག་
དང་ལྕགས་ཀྱུ་གདབ་པས་བཏབ་སྟེ་བཀོལ། །ཞེས་སོགས་གསུངས་ཏེ། དུད་འགྲོ་
ཁ་ཅིག་མུ་ཏིག་གི་ཕྱིར་དང་། ཁ་ཅིག་བལ་གྱི་ཕྱིར་དང་། གླང་པོ་ཆེ་ལ་སོགས་པ་
རུས་པའི་ཕྱིར་དང༌། རི་དྭགས་ལ་སོགས་པ་ཤའི་ཕྱིར་དང་གཟིག་ལ་སོགས་པ་
པགས་པའི་ཕྱིར་དུ་འཆི་བར་འགྱུར་ལ། རང་དབང་མེད་པ་ལྷ་མིའི་ཡོ་བྱད་དུ་གྱུར་
པའི་དུད་འགྲོ་གཞན་རྟ་དང་མ་ཧེ་དང་བོང་བུ་དང་གླང་པོ་ཆེ་དང་གླང་ལ་སོགས་
པ་དག་ནི་གོ་རིམ་བཞིན་དུ་རྡོག་པ་དང་། ལག་པ་དང་ལྕག་དང་ལྕགས་ཀྱུས་གདབ་པ་
སྟེ་མཚོན་ཆ་དག་གིས་བཏབ་སྟེ་བཀོལ་བས་སྡུག་བསྔལ་བར་འགྱུར་རོ། །
གསུམ་པ་ཡི་དྭགས་ཀྱི་སྡུག་བསྔལ་ནི། རེ་ཞིག་སྤྱིའི་དབང་དུ་བྱས་ནས།
ཡི་དྭགས་ན་ཡང་འདོད་པས་ཕོངས་པ་ཡིས། །བསྐྱེད་པའི་སྡུག་བསྔལ་རྒྱུན་ཆགས་
མི་འཆོས་པ། །བཀྲེས་སྐོམ་གྲང་དྲོ་ངལ་དང་འཇིགས་པ་ཡིས། །བསྐྱེད་པ་ཤིན་ཏུ་
མི་ཟད་བསྟེན་འཚལ་ལོ། །ཞེས་གསུངས་ཏེ། ཡི་དྭགས་སུ་སྐྱེས་ན་ཡང་འདོད་པས་
ཕོངས་པས་བསྐྱེད་པའི་སྡུག་བསྔལ་རྒྱུན་ཆགས་མི་འཆོས་པ་བསྟེན་འཚལ་ལོ། །
ཞེས་སྦྲེལ་ལོ། །དེ་ལ་རྒྱུན་ཆགས་མི་འཆོས་པ་ནི། ནམ་ཡང་འདོད་པ་འབྱོར་པའི་
སྐབས་མེད་པས། སྡུག་བསྔལ་དེ་བཟློག་པའི་ཐབས་མེད་པའི་ཕྱིར་རོ། །དེ་ཉིད་ཇི་ལྟ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བུ་ཞེ་ན། བཀྲེས་སྐོམ་དང་དགུན་གྲང་བ་དང་སོ་ག་དྲོ་བ་དང༌། ཟས་སྐོམ་ཚོལ་
བའི་དོན་དུ་རྒྱུག་པས་ངལ་བ་དང་། སྐྱེས་བུ་མཚོན་ཆ་ཐོགས་པ་ལ་སོགས་པ་མཐོང་
བ་ན་འཇིགས་ཤིང་སྐྲག་པས་བསྐྱེད་པ་ཤིན་ཏུ་མི་བཟད་པའོ། །ད་ནི་དེ་དག་གི་
སྡུག་བསྔལ་གྱི་ཁྱད་པར་འགའ་ཞིག་བསྟན་པར་བྱ་སྟེ། དེ་ལ་བཀྲེས་སྐོམ་གྱི་སྡུག་
བསྔལ་གྱི་དབང་དུ་བྱས་ནས། ཁ་ཅིག་ཁ་ནི་ཁབ་ཀྱི་མིག་ཙམ་ལ། །ལྟོ་བ་རི་ཡི་
གཏོས་ཅམ་བཀྲེས་པས་ཉེན། །མི་གཙང་གྱི་ནར་བོར་བ་ཅུང་ཟད་ཀྱང་། །འཚལ་
བའི་མཐུ་དང་ལྡན་པ་མ་ལགས་སོ། །ཞེས་གསུངས་ཏེ། ཁ་ཁབ་མིག་ཙམ་དུ་ཆུང་
ལ་ལྟོ་བ་རི་ཡི་གཏོས་ཙམ་ཤིན་ཏུ་ཆེ་སྟེ་དགང་དཀའ་བས། བཀྲེས་པས་ཉེན་པར་
གྱུར་ཏེ། མི་གཙང་བ་གྱི་ན་ར་བོར་བ་བཤང་གཅི་སོགས་ཅུང་ཟད་རྙེད་ཀྱང་ཁ་ཆུང་
བས་འཚལ་བ་སྟེ་ཟ་བའི་ནུས་པ་དང་ལྡན་པ་མ་ལགས་པའི་ཕྱིར་རོ། །ལུས་མི་
སྡུག་པ་དང་ཁ་འབར་བའི་དབང་དུ་བྱས་ཏེ། ཁ་ཅིག་པགས་རུས་ལུས་ཤིང་གཅེར་
བུ་སྟེ། །ཏ་ལ་ཡ་ཐོག་བསྐམས་པ་ལྟ་བུ་ལགས། ཁ་ཅིག་མཚན་ཞིང་ཁ་ནས་འབར་
བ་སྟེ། །ཟས་སུ་འབར་བའི་ཁར་བབས་བྱེ་མ་འཚལ། །ཞེས་གསུངས་ཏེ། ཁ་ཅིག་
ལུས་ ནི་ ཤ་མེད་ པར་ པགས་རུས་ ཙམ་ལུས་ཤིང་གོས་ མེད་ པས་ གཏེར་ བུ་ སྟེ།
དཔེར་ན་ཤིང་ཏ་ལ་ཡ་ཐོག་སྟེ་རྩེ་མོ་བསྐམས་པ་ཤུན་པ་དང་བྲལ་བ་ལྟ་བུ་ལགས་
ཞེས་སོ། ཁ་ཅིག་ཉིན་བར་མ་ཡིན་གྱི་མཚན་མོ་རེ་རེ་ཞིང་ཁ་ནས་མེ་འབར་བ་སྟེ།
མེ་འབར་བའི་ཁར་བྱེ་མ་ཚ་བ་དག་འབབ་ཅིང་བབས་པ་དེ་དག་ཟས་སུ་འཚལ་བ་
སྟེ་ཟ་བར་བྱེད་དོ། །ཡི་དྭགས་ཀྱི་སྨད་རིགས་ཀྱི་སྡུག་བསྔལ་ཁྱད་པར་དུ་བསྟན་
}{



བཤེས་པའི་སྤྲིངས་ཡིག
པའི་ཕྱིར། སྨད་རིགས་འགས་ནི་རྣག་དང་ཕྱི་ས་དང་། ཁྲག་སོགས་མི་གཙང་བ་
ཡང་མི་རྙེད་དོ། །ཕན་ཚུན་གདོང་དུ་འཚོག་ཅིང་མགྲིན་པ་ནས། །ལྔ་བ་བྱུང་བ་
སྨིན་པའི་རྣབག་འཚལ་ལོ། །སྨད་རིགས་ཏེ་ཤིན་ཏུ་བསོད་ནམས་ཆུང་བ་འགས་ནི་
རྣག་དང་ཕྱི་ས་དང་ཁྲག་ལ་སོགས་པ་མི་གཙང་བ་ཡང་མི་རྙེད་ན། བཟང་པོ་ལྟ་
སྨོས་ཀྱང་ཅི་དགོས། འོན་ཀྱང་དེ་དག་ཕན་ཚུན་མཐོང་བ་ན། ཁྲོས་ཏེ་གཅིག་གིས་
གཅིག་ལ་གདོང་དུ་འཚོག་ཅིང་ལག་ནས་ཐོ་བ་བྱུང་ནས། ཕན་ཚུན་བསྣན་པས། མགྲིན་
པ་ནས་ལྔ་བ་བྱུང་བ་སྨིན་པའི་རྣག་ཁོང་དུ་ཟགས་པ་རྣམས་ཟས་སུ་འཚལ་ལོ། །
དེ་དག་གི་སྡུག་བསྔལ་གྱི་ཁྱད་པར་གཞན་བསྟན་པའི་ཕྱིར། འདི་དག་རྣམས་ལ་
སོ་གའི་དུས་སུ་ནི། །ཟླ་བའང་ཆ་ལ་དགུན་ནི་ཉི་མའང་གྲང་། །ལྗོན་ཤིང་འབྲས་
བུ་མེད་འགྱུར་འདི་དག་གིས། །བལྟས་པ་ཙམ་གྱིས་ཀླུང་ཡང་བསྐམ་པར་འགྱུར། །
ཞེས་གསུངས་ཏེ། སྨད་རིགས་འདི་དག་རྣམས་ལ་ནི་སོ་གའི་དུས་སུ་ཟླ་བ་ཡང་ཚ་
བའི་རྐྱེན་དུ་འགྱུར་ལ། དགུན་ནི་ཉི་མ་ཡང་གྲང་བའི་རྐྱེན་དུ་འགྱུར་བ་དེ་ལྟ་བུའི་
ཚ་གྲང་གི་སྡུག་བསྔལ་མྱོང་ཞིང་དེ་དག་གིས་བལྟས་པ་ཙམ་གྱིས་ལྗོན་ཤིང་འབྲས་
བུ་སྨིན་པ་ཕུན་སུམ་ཚོགས་པས་གང་ཞིང་ཡལ་ག་དུད་པ་རྣམས་ཀྱང་། ཡལ་ག་
དང་འབྲས་བུ་མེད་ཅིང་སྐམ་པོར་སྣང་བར་འགྱུར་བ་དང་། ཡན་ལག་བརྒྱད་དང་
ལྡན་པའི་ཆུ་ཀླུང་ཡང་བསྐམས་པ་དང་། མདག་མ་འབར་བས་གང་བ་དང་། སྲིན་
བུ་དང་བཅས་པའི་མི་གཙང་བ་དུ་མས་གང་བ་ཉིད་དུ་སྣང་བར་འགྱུར་རོ། །དེ་དག་
གིས་སྡུག་བསྔལ་དེ་ཡུན་ཇི་སྲིད་དུ་མྱོང་ཞེ་ན། བར་ཆད་མེད་པར་སྡུག་བསྔལ་



ངར་ས།
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
བསྟེན་གྱུར་པ། །ཉེས་པར་སྤྱད་པའི་ལས་ཀྱི་ཞགས་པ་ནི། །སྲ་བས་བཅིངས་པའི་
ལུས་ཅན་ཁ་ཅིག་ལོ། །ལྔ་སྟོང་དག་དང་ཁྲིར་ཡང་འཆི་མི་འགྱུར། །ཞེས་གསུངས་ཏེ།
བར་ཆད་མེད་པ་སྟེ་རྒྱུན་ཆགས་སུ་སྡུག་བསྔལ་བསྟེན་པར་གྱུར་པའི་ལུས་ཅན་དེ་
རྣམས་ནི། ཚེ་ཚད་རྫོགས་པར་ཐུབ་པ་ཁ་ཅིག་མི་ལོ་ལྔ་སྟོང་དང་། ཁྲིར་ཡང་ཟས་
སྐོམ་སོགས་མི་འབྱོར་ཡང་འཆི་བར་མི་འགྱུར་ཏེ། ཉེས་སྤྱད་ཀྱི་ལས་ཀྱི་ཞགས་པ་
སྲ་བས་བཅིངས་པའི་ཕྱིར་རོ། །སྡུག་བསྔལ་དེ་ལྟ་བུ་མྱོང་བའི་རྒྱུ་གང་ཞེ་ན། དེ་
ལྟར་ཡི་དྭགས་རྣམས་ཀྱིས་སྣ་ཚོགས་པའི། །སྡུག་བསྔལ་རོ་གཅིག་ཐོབ་པ་གང་
ལགས་པ། །དེ་ཡི་རྒྱུ་ནི་སྐྱེ་བོ་འཇུངས་དགའ་བ། །སེར་སྣ་འཕགས་མིན་ལགས་
པར་སངས་རྒྱས་གསུངས། །སྔར་བཤད་པ་དེ་ལྟར་ཡི་དྭགས་རྣམས་ཀྱིས་བཀྲེས་
སྐོམ་ལ་སོགས་པ་སྣ་ཚོགས་པའི་སྡུག་བསྔལ་མྱོང་བ་ཐམས་ཅད་ཀྱང་། སྡུག་བསྔལ་
ཉིད་དུ་གཅིག་པས་རོ་གཅིག་སྟེ། དེ་ལྟ་བུ་ཐོབ་པ་གང་ལགས་པ་དེ་ཡི་རྒྱུ་ནི། སྐྱེ་
བོ་འཇུངས་དགའ་བ་སྟེ་སེར་སྣ་གོམས་པར་བྱས་པ་ཡིན་ལ། དེ་ཡང་འཕགས་མིན་ཏེ་
མི་དགེ་བ་སྟོབས་ལྡན་ལགས་པར་སངས་རྒྱས་གསུངས། ཇི་སྐད་དུ། སྡུད་པ་ལས།
སེར་སྣ་ཅན་ནི་ཡི་དྭགས་གནས་སུ་སྐྱེ་བར་འགྱུར། །ཅི་སྟེ་མིར་སྐྱེས་ན་ཡང་དེ་ཚེ་
དབུལ་པོར་འགྱུར། །ཅེས་གསུངས་པ་ལྟར་རོ། །
བཞི་པ་ལྷའི་སྡུག་བསྔལ་ནི། མཐོ་རིས་ན་ཡང་བདེ་ཆེན་དེ་དག་གི། འཆི་
འཕོའི་སྡུག་བསྔལ་ཉིད་ནི་དེ་བས་ཆེ། །དེ་ལྟར་བསམས་ནས་ཡ་རབས་རྣམས་
ཀྱིས་ནི། །ཟད་འགྱུར་མཐོ་རིས་སླད་དུ་སྲེད་མི་བགྱི། །ཞེས་གསུངས་ཏེ། མཐོ་



བཤེས་པའི་སྤྲིངས་ཡིག
རིས་ཏེ་འདོད་པའི་ལྷ་ན་ཡང་འདོད་པའི་ཡུལ་ཕུན་སུམ་ཚོགས་པ་སྤྱོད་པའི་བདེ་
བ་ཆེན་པོ་ཡོད་མོད་ཀྱི། དེ་དག་གི་འཆི་འཕོ་བའི་དུས་ཀྱི་སྡུག་བསྔལ་ནི་བདེ་བ་
དེ་བས་ཆེ་སྟེ། ཇི་སྐད་དུ། ཀྱི་ཧུད་ཤིང་རྟ་སྣ་ཚོགས་ཚལ། །ཀྱི་ཧུད་རྫིང་བུ་དལ་
གྱིས་འབབ། །ཀྱི་ཧུད་སྡུག་བའི་རྣམ་ཤེས་ལྷ། །སྨྲེ་སྔགས་འདོན་ཅིང་ས་ལ་ལྟུང་། །
ཞེས་བཤད་པ་ལྟར་རོ། །དེ་ལྟར་བསམས་ནས་ཡ་རབས་ཏེ་རྟོགས་ལྡན་རྣམས་ཀྱིས་
མཐོ་རིས་ཀྱི་བདེ་བའི་སླད་དུ་ཡང་སྲིད་པར་མི་བགྱི་སྟེ། བདེ་བ་དེ་ཡང་ཟད་པར་
འགྱུར་བས་སྙིང་པོ་མེད་པའི་ཕྱིར་རོ། །ལྷ་དག་རྫུས་སྐྱེས་ཡིན་པས་གནད་གཅོད་
པའི་སྡུག་བསྔལ་ནི་མེད་ན། ཇི་ལྟར་དེ་དག་འཆི་བའི་ཚེ་སྡུག་བསྔལ་འབྱུང་ཞེ་ན།
ལུས་ཀྱི་སྡུག་བསྔལ་མེད་ཀྱང་། འཆི་ལྟས་ཀྱིས་ཟིན་པ་ན་སེམས་ཀྱི་སྡུག་བསྔལ་
ཤིན་ཏུ་ཆེན་པོ་འབྱུང་ངོ་ཞེས་བསྟན་པའི་ཕྱིར། ལུས་ཀྱི་ཁ་དོག་མི་སྡུག་འགྱུར་བ་
དང༌། །སྟན་ལ་མི་དགའ་མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་དང་ལུས་
ལ་ནི། །སྔོན་ཆད་མེད་པའི་རྡུལ་འབྱུང་ཞེས་བགྱི་བ། །མཐོ་རིས་འཆི་འཕོ་སྔོན་
བྱེད་འཆི་ལྟས་ལྔ། །མཐོ་རིས་གནས་པའི་ལྷ་རྣམས་ལ་འབྱུང་སྟེ། །ས་སྟེང་མི་
རྣམས་འཆི་བར་འགྱུར་བ་དག །སྔོན་པར་བྱེད་པའི་འཆི་ལྟས་རྣམས་དང་འདྲ། །
ཞེས་གསུངས་ཏེ། གང་གི་ཚེ་ལྷ་རྣམས་འཆི་བར་གྱུར་པ་དེའི་ཚེ། ལུས་ཀྱི་ཁ་དོག་
མཛེས་པ་དག་ཉམས་ནས་མི་སྡུག་པར་འགྱུར་བ་དང༌། རང་གི་སྟན་ལ་འདུག་
པར་མི་དགའ་བ་དང་། རྒྱན་གྱི་མེ་ཏོག་གི་ཕྲེང་བ་རྣམས་རྙིང་པ་དང༌། གོས་ལ་དྲི་
མ་ཆགས་པ་དང༌། ལུས་ལ་སྔོན་ཆད་རྡུལ་འབྱུང་བ་མེད་པ་ལས། དེའི་ཚེ་འབྱུང་བ་
A}}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཉཔས་ཀྱི་གསུང་འབུར་པོད་བཞི་པ།
དང་ལྔ་ནི་གང་མཐོང་ན་ལྷ་རྣམས་ཡིད་མི་བདེ་བ་སྐྱེ་བར་འགྱུར་བའི་མཐོ་རིས་ལྷ་
རྣམས་ཀྱི་འཆི་འཕོ་བ་སྦོན་པར་བྱེད་པའི་སྔ་ལྟས་སམ་རྟགས་ཡིན་ཏེ། དཔེར་ན་
ས་སྟེང་མི་རྣམས་འཆི་བར་འགྱུར་བ་དག་སྔོན་པར་བྱེད་པའི་འཆི་ལྟས་སྣ་ཞོམ་པ་
དང༌། གཤིན་གྱི་དྲི་མ་འབྱུང་བ་ལ་སོགས་པ་དང་འདྲའོ། །འཆི་འཕོ་བའི་སྡུག་
བསྔལ་འབྱུང་བ་འབའ་ཞིག་ཏུ་མ་ཟད་ཀྱི། ཤི་བའི་འོག་ཏུ་ངན་སོང་གི་སྡུག་བསྔལ་
དག་ཀྱང་མྱོང་བར་འགྱུར་རོ་ཞེས་བསྟན་པའི་ཕྱིར། ལྷ་ཡི་འཇིག་རྟེན་དག་ནས་
འཕོས་པ་ལ། །གལ་ཏེ་དགེ་བའི་ལྷག་མ་འགའ་མེད་ན། །དེ་ནས་དབང་མེད་དུད་
འགྲོ་ཡི་དྭགས་དང༌། །དམྱལ་བར་གནས་པ་གང་ཡང་རུང་བར་འགྱུར། །ཅེས་
གསུངས་ཏེ། ལྷའི་འཇིག་རྟེན་ནས་ཤི་འཕོས་པ་རྣམས་ལ། གལ་ཏེ་མཐོ་རིས་སུ་
སྐྱེ་འགྱུར་གྱི་དགེ་བའི་ལྷག་མ་འགའ་མེད་ན་དེ་ནས་མཐོ་རིས་སུ་གནས་པའི་
དབང་མེད་པར་དུད་འགྲོ་དང༌། ཡི་དྭགས་དང་དམྱལ་བ་རྣམས་ལས་གང་ཡང་
རུང་བ་རྣམས་སུ་ལྟུང་ཞིང་སྡུག་བསྔལ་མྱོང་བར་འགྱུར་རོ། ། །
ལྔ་པ་ལྷ་མ་ཡིན་གྱི་སྡུག་བསྔལ་ནི། ལྷ་མིན་དག་ནའང་རང་བཞིན་གྱིས་
ལྷ་ཡི། །དཔལ་ལ་སྣང་ཕྱིར་ཡིད་ཀྱི་སྡུག་བསྔལ་ཆེ། །དེ་དག་བློ་དང་ལྡན་ཡང་
འགྲོ་བ་ཡི། །སྒྲིབ་པས་བདེན་པ་མཐོང་བ་མ་མཆིས་སོ། །ཞེས་གསུངས་ཏེ། ལྷ་མ་
ཡིན་རྣམས་ནི་ང་རྒྱལ་ཆེ་བའི་ཕྱིར། རང་བཞིན་གྱིས་ང་རྒྱལ་ལས་བྱུང་བའི་ལྷའི་
དཔལ་ལ་སྡང་བའི་ཕྱིར་མི་བཟོད་པས་བསྐྱེད་པའི་ཡིད་ཀྱི་སྡུག་བསྔལ་ཆེ་སྟེ། ཕྲག་
དོག་ནི་ཡིད་ཤིན་ཏུ་གདུང་བར་བྱེད་པའི་ཕྱིར་རོ། །གཞན་ཡང་ལྷ་དང་གཡུལ་



བཤེས་པའི་སྤྲིངས་ཡིག
འགྱེད་པའི་ཚེ། ལུས་བཅད་པ་དང་དྲལ་བ་ལ་སོགས་པའི་སྡུག་བསྔལ་ཡོད་ཅིང་།
དེ་དག་དགེ་སྡིག་ལ་རྣམ་པར་དཔྱོད་པའི་བློ་དང་ལྡན་པ་ཡིན་ཡང་བདེན་པ་མཐོང་
བ་མ་མཆིས་ཏེ། འགྲོ་བའི་སྒྲིབ་པ་སྟེ་རྣམ་སྨིན་གྱི་སྒྲིབ་པ་ཅན་ཡིན་པའི་ཕྱིར་རོ། །
འགྲེལ་པར། ལྷ་མ་ཡིན་མི་དགེ་བས་འཕངས་ཤིང་། དགེ་བས་རྫོགས་པར་བཤད་
ཀྱང་། དེ་དག་ལྷའི་འགྲོ་བ་པ་ཡིན་པའི་ཕྱིར། འཕེན་བྱེད་དགེ་བས་འཕངས་པར་
འཕགས་པ་ཐོགས་མེད་ཀྱིས་བཤད་དོ། །གསུམ་པ་དོན་བསྡུ་བ་ནི། དེ་ལྟར་
འཁོར་བའི་ཉེས་པ་བཤད་ནས། དེ་ལ་མངོན་པར་མི་དགའ་བའི་འདུ་ཤེས་བསྒྲུབ་
པའི་ཕྱིར། འཁོར་བ་དེ་འདྲ་ལགས་པས་ལྷ་མི་དང༌། །དམྱལ་བ་ཡི་དྭགས་དུད་
འགྲོ་རྣམས་དག་ཏུ། །སྐྱེ་བ་བཟང་པོ་མ་ལགས་སྐྱེ་བ་ནི། །གནོད་པ་དུ་མའི་སྣོད་
གྱུར་ལགས་མཁྱེན་མཛོད། །ཅེས་གསུངས་ཏེ་གང་གི་ཕྱིར་འཁོར་བ་ནི། ཇི་སྐད་
བཤད་པའི་ཉེས་པ་དེ་འདྲ་བ་དང་ལྡན་པ་ལགས་པས། ལྷ་མི་ལ་སོགས་པའི་འགྲོ་
བ་དག་ཏུ་སྐྱེ་བ་བཟང་པོ་མ་ལགས་པ་སྐྱེ་བ་ནི་ཉེ་དུའི་གནོད་པ་ལ་སོགས་པ་
གནོད་པ་དུ་མའི་སྣོད་དམ་རྟེན་དུ་གྱུར་པར་མཁྱེན་པར་མཛོད་ཅིག
གསུམ་ པ་མྱང་ འདས་ ཀྱི་ ཡོན་ ཏན་ བསམས་ནས་ལམ་བསྒྲུབ་ པ་ ལ་
གཉིས་ལས། དང་པོ་ཐེག་པ་ཐུན་མོང་གི་དབང་དུ་བྱས་པ་ལ་ཡང་གཉིས་ཀྱི། དང་
པོ་ཕན་ཡོན་གྱི་མྱང་འདས་ཐོབ་བྱ་ཡིན་པར་བསྟན་པ་ནི། དེ་ལྟར་འཇིག་རྟེན་ལ་
མངོན་པར་མི་དགའ་བའི་བློ་བསྐྱེད་ནས་མྱང་འདས་བསྒྲུབ་པའི་ཕྱིར། མགོའམ་
གོས་ལ་གློ་བུར་མེ་ཤོར་ན། །དེ་དག་ཕྱིར་བཟློག་བགྱི་བ་བཏང་ནས་ཀྱང་། །ཡང་
1 { } |



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
སྲིད་མེད་པར་བགྱི་སླད་འབད་འཚལ་ཏེ། །དེ་བས་ཆེས་མཆོག་དགོས་པ་གཞན་
མ་མཆིས། །ཞེས་གསུངས་ཏེ། རང་གི་མགོའམ་གོས་ལ་གློ་བུར་དུ་མེ་ཤོར་ན།
ལུས་སྲོག་འཇོམས་པས་མྱུར་དུ་བཟློག་པར་བྱ་བ་ཡིན་མོད། འཁོར་བའི་ཉེས་
དམིགས་ཤེས་པའི་མཁས་པས་ནི། དེ་དག་ཕྱིར་བཟློག་བགྱི་བ་བཏང་ནས་ལུས་
སྲོག་ལ་མི་ལྟ་བའི་བརྩོན་འགྲུས་ཀྱིས་ཡང་སྲིད་མེད་པར་བགྱི་བའི་སླད་དུ་འབད་
འཚལ་ཏེ། ཡང་སྲིད་མེད་པ་དེ་བས་ཆེས་མཆོག་ཏུ་གྱུར་པའི་སྐྱེས་བུའི་དགོས་པ་
གཞན་མ་མཆིས་པའི་ཕྱིར་རོ། །ཡང་སྲིད་མེད་པ་དེ་ཇི་ལྟར་ཐོབ་ཅེ་ན། བསླབ་པ་
རིན་པོ་ཆེ་གསུམ་གྱིས་འཐོབ་བོ་ཞེས་བསྟན་པའི་ཕྱིར། ཚུལ་ཁྲིམས་དག་དང་ཤེས་
རབ་བསམ་གཏན་གྱིས། །མྱ་ངན་འདས་ཞི་དུལ་བ་དྲི་མེད་པའི། །གོ་འཕང་མི་རྒ་
མི་འཆི་ཟད་མི་འཚལ། །ས་ཆུ་མེ་རླུང་ཉི་ཟླ་བྲལ་ཐོབ་མཛོད། །ཅེས་གསུངས་ཏེ།
ཚུལ་ཁྲིམས་དང་ཤེས་རབ་དང་བསམ་གཏན་ཏེ་སྔར་བཤད་པའི་བསླབ་པ་གསུམ་
གྱིས་མྱ་ངན་ལས་འདས་པ་ཐོབ་པར་མཛོད་ཅིག་ཅེས་སྦྲེལ་ལོ། །མྱ་ངན་ལས་འདས་
པ་ནི་གཉིས་ཏེ། ཕུང་པོ་ལྷག་མ་མེད་པ་དང་། ལྷག་མ་དང་བཅས་པའོ། །དེ་ལ་
དང་པོ་ནི། ཟག་བཅས་ཀྱི་ཕུང་པོ་མ་ལུས་པ་འགགས་པའི་ཕྱིར་ཞི་བ། གཉིས་པ་ནི།
དབང་པོ་དུལ་བ་གཉི་ག་ཡང་ཉོན་མོངས་པའི་རྙོག་པ་མེད་པས་དྲི་མ་མེད་པ་ན་
ཚོད་འགྱུར་བ་མེད་པས་མི་རྒ་བ། སྲོག་འགྱུར་བ་མེད་པས་མི་འཆི་བ། ནམ་ཡང་
ཟད་པ་མེད་པས་ཟད་མི་འཚལ་བའོ། །ཡང་ཕྱི་རོལ་པ་ཁ་ཅིག ཁ་བ་དུང་དང་རྒྱ་
སྤོས་དང་། །བ་ཞོ་བ་མོ་མུ་ཏིག་མདོག། གདུགས་དཀར་བཟུང་བའི་དབྱིབས་འདྲ་
] {jp



བཤེས་པའི་སྤྲིངས་ཡིག
བ༑ ༑ཐར་པ་ཡིན་པར་རྒྱལ་བས་བཤད། །ཅེས་སོགས་ཐར་པ་གཟུགས་ཅན་དུ་
འདོད་པ་དག་ལས་ཁྱད་པར་དུ་བྱ་བའི་ཕྱིར། ས་ཆུ་མེ་རླུང་ཉི་ཟླ་བྲལ་ཐོབ་མཛོད། །
ཅེས་གསུངས་སོ། །
གཉིས་པ་དེའི་རྒྱུ་ཚོགས་བསྒྲུབ་པར་གདམས་པ་ལ་བདུན་གྱི། དང་པོ་
བྱང་ཆུབ་ཀྱི་ཡན་ལག་བདུན་ནི། ད་ནི་གང་མངོན་དུ་འགྱུར་ན། མྱ་ངན་ལས་
འདས་པ་ཐོབ་པར་འགྱུར་བའི་ཆོས་དེ་བསྟན་པའི་ཕྱིར། དྲན་དང་ཆོས་རབ་འབྱེད་
དང་བརྩོན་འགྲུས་དང༌། །དགའ་དང་ཤིན་ཏུ་སྦྱངས་དང་ཏིང་འཛིན་དང་། །བཏང་
སྙོམས་འདི་བདུན་བྱང་ཆུབ་ཡན་ལག་སྟེ། །མྱ་ངན་འདས་ཐོབ་བགྱིད་པའི་དགེ་
ཚོགས་ལགས། །ཞེས་གསུངས་ཏེ། མཐོང་ལམ་གྱི་གནས་སྐབས་ཀྱི་བདེན་པའི་
དམིགས་པ་མ་བརྗེད་པའི་དྲན་པ་དང༌། ཆོས་རབ་ཏུ་རྣམ་པར་འབྱེད་པའི་ཤེས་
རབ་དང་། དགེ་བ་ལ་སྤྲོ་བའི་བརྩོན་འགྲུས་དང༌། དམིགས་པ་དེ་ཉིད་ལ་ཡིད་
བདེ་བའི་དགའ་བ་དང༌། ལུས་སེམས་ལས་སུ་རུང་བའི་ཤིན་ཏུ་སྦྱངས་པ་དང༌།
ཏིང་ངེ་འཛིན་དང༌། བྱིང་རྒོད་མེད་པར་རྣལ་དུ་འདུག་པའི་བཏང་སྙོམས་དང་།
འདི་བདུན་ནི་བྱང་ཆུབ་ཀྱི་ཡན་ལག་ཅེས་བྱ་སྟེ། མཐོང་ལམ་བྱང་ཆུབ་ཀྱི་ཡན་
ལག་ཡིན་པའི་ཕྱིར་རོ། །ཇི་ལྟར་མཐོང་ལམ་བྱང་ཆུབ་ཀྱི་ཡན་ལག་ཡིན་ཞེ་ན། མདོ་
སྡེ་རྒྱན་དུ། རང་བཞིན་ཡན་ལག་གནས་ཡན་ལག །གསུམ་པ་ངེས་འབྱུང་ཡན་
ལག་སྟེ། །བཞི་པ་ཕན་ཡོན་ཡན་ལག་ཡིན། །རྣམ་གསུམ་ཉོན་མོངས་མེད་ཡན་
ལག །ཅེས་བཤད་པ་ལྟར། དྲན་པ་ནི། མཐོང་ལམ་བྱང་ཆུབ་ཀྱི་གནས་ཀྱི་ཡན་
བ
1 { }



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ད་བའི་ང༌། །
ལག་ཡིན་ཏེ། དྲན་པ་ཉེ་བར་གནས་པ་ནི། དགེ་བའི་ཆོས་རྣམས་ཡིད་ཀྱི་མངོན་
པར་བརྗོད་པའི་སྒོ་ནས་མི་ཉམས་པར་བྱེད་པའི་ཕྱིར་རོ། །དེ་ཡང་ཤེས་བྱ་མ་རྟོགས་
པ་རྟོགས་པར་ བྱེད་པས་འཁོར་ལོ་རིན་པོ་ཆེས་གཡུལ་མ་ཕེབས་པ་ཕེབས་པར་
བྱེད་པ་དང་འདྲ་སྟེ། རྒྱན་དུ། ཤེས་བྱ་མ་རྒྱལ་རྒྱལ་བྱའི་ཕྱིར། །དྲན་པ་ལ་ནི་ཀུན་
ཏུ་སྤྱོད། །ཅེས་གསུངས་སོ། །ཤེས་རབ་ནི་ངོ་བོ་ཉིད་ཀྱི་ཡན་ལག་ཡིན་ཏེ། མཐོང་
ལམ་བྱང་ཆུབ་ནི། ཤེས་རབ་ཀྱི་རང་བཞིན་ཡིན་པའི་ཕྱིར་རོ། །དེ་ཡང་གང་ཟག་
དང་ཆོས་སུ་འཛིན་པའི་རྟོག་པ་འཇོམས་པས། གླང་པོ་ཆེས་ཕྱིར་རྒོལ་བ་འཇོམས་
པ་དང་འདྲ་སྟེ། འདི་ཡིས་རྣལ་འབྱེད་རྟོག་པ་ཡི། །མཚན་མ་ཐམས་ཅད་འཇོགས་
པར་བྱེད། །ཅེས་པ་ལྟར་རོ། །བརྩོན་འགྲུས་ནི། ངེས་པར་འབྱུང་བའི་ཡན་ལག་སྟེ།
འདིས་བགྲོད་བྱ་ཇི་སྲིད་པར་འགྲོ་བ་བྱེད་པའི་ཕྱིར་རོ། །དེས་མངོན་པར་ཤེས་པ་
མྱུར་དུ་སྒྲུབ་པས། རྟ་མཆོག་གིས་མྱུར་དུ་ས་གཞི་རྒྱ་མཚོའི་མཐར་ཐུག་པར་འགྲོ་
བ་དང་འདྲ་སྟེ། འདི་ཡི་བརྩོན་འགྲུས་མ་ལུས་པ། །མྱུར་དུ་རྟོགས་པ་བྱ་ཕྱིར་འཇུག །
ཅེས་བཤད་པ་ལྟར་རོ། །དགའ་བ་ནི། ཕན་ཡོན་གྱི་ཡན་ལག་སྟེ། སེམས་རྒྱུད་
སིམ་པར་བྱེད་པའི་ཕྱིར་རོ། །དེ་ནི་ནོར་བུའི་སྣང་བའི་ཁྱད་པར་གྱིས། རྒྱལ་པོ་
དགའ་བར་བྱེད་པ་དང་འདྲ་སྟེ། ཆོས་ཀྱི་སྣང་བ་འཕེལ་བའི་ཕྱིར། །དགའ་བས་
རྟག་ཏུ་རྒྱས་པར་འགྱུར། །ཅེས་པ་ལྟར་རོ། །ཤིན་ཏུ་སྦྱངས་པ་ནི། གང་གིས་ཉོན་
མོངས་པར་མི་འགྱུར་བར་བྱེད་པའི་ཡན་ལག་སྟེ། དེས་ཉོན་མོངས་པའི་རྒྱུ་གནས་
ངན་ལེན་འཇིག་པར་བྱེད་པའི་ཕྱིར་རོ། །དེ་ནི་བཙུན་མོས་རྒྱལ་པོའི་བདེ་བ་མྱོང་
བུ



བཤེས་པའི་སྤྲིངས་ཡིག་
བར་བྱེད་པ་དང་འདྲ་སྟེ། སྒྲིབ་པ་ཀུན་ལས་ཐར་པའི་ཕྱིར། །ཤིན་ཏུ་སྦྱངས་པའི་
བདེ་བ་ཐོབ། །ཅེས་པ་ལྟར་རོ། །ཏིང་ངེ་འཛིན་ནི། གང་དུ་ཀུན་ནས་ཉོན་མོངས་
པར་མི་འགྱུར་བའི་ཡན་ལག་སྟེ། དེ་ལ་གནས་པ་ནི། གནས་འགྱུར་བའི་ཕྱིར་རོ། །
འདིས་འདོད་པའི་དོན་ཀུན་སྒྲུབ་པའི་ཕྱིར། ཁྱིམ་བདག་ལྟ་བུ་སྟེ། ཏིང་ངེ་འཛིན་
ལ་བསམས་པའི་དོན། །འབྱོར་པ་ཉེ་བར་སྐྱེ་བར་འགྱུར། །ཅེས་པ་ལྟར་རོ། །
བཏང་སྙོམས་ནི། ཀུན་ནས་ཉོན་མོངས་པ་མེད་པའི་ངོ་བོ་ཡིན་ཏེ། བརྣབ་སེམས་
དང་ཡིད་མི་བདེ་བ་དང་བྲལ་བའི་ཉོན་མོངས་ཅན་མ་ཡིན་པའི་གནས་སྐབས་ཀྱི་
ངོ་བོ་ཡིན་པའི་ཕྱིར་རོ། །དེ་ནི་བློན་པོས་དཔུང་གི་ཚོགས་ཡན་ལག་བཞི་འདོད་
གནས་བྱེད་པ་དང་འདྲ་སྟེ། བཏང་སྙོམས་ཀྱིས་ནི་ཐམས་ཅད་དུ། །འདི་ནི་ཇི་ལྟར་
འདོད་བཞིན་གནས། །ཞེས་གསུངས་པ་ལྟར་རོ། །དེ་བས་ན་དེ་རྣམས་ནི་མྱ་ངན་
ལས་འདས་པ་ཐོབ་པར་བགྱིད་པའི་རྒྱུ་དགེ་ཚོགས་ལགས་ཏེ། བསྒྲུབ་པར་བགྱིའོ། །
གཉིས་པ་ཞི་གནས་དང་ལྷག་མཐོང་ནི། ཞི་གནས་དང་ལྷག་མཐོང་ཟུང་
དུ་འབྲེལ་བས་མྱ་ངན་ལས་འདས་པ་ཐོབ་བོ་ཞེས་བསྟན་པའི་ཕྱིར། ཤེས་རབ་
མེད་པར་བསམ་གཏན་ཡོད་མིན་ཏེ། །བསམ་གཏན་མེད་པར་ཡང་ནི་ཤེས་རབ་
མེད། །གང་ལ་དེ་གཉིས་ཡོད་པས་སྲིད་པ་ཡི། །རྒྱ་མཚོ་གནག་རྗེས་ལྟ་བུར་འཚལ་
བར་བགྱི། །ཞེས་གསུངས་ཏེ། ཆོས་རྣམས་ཀྱི་རང་དང་སྤྱིའི་མཚན་ཉིད་ལེགས་
པར་ཤེས་པའི་ཤེས་རབ་མེད་པར་བསམ་གཏན་སྐྱེ་བ་ཡོད་པ་མ་ཡིན་ཏེ། ཤེས་
རབ་ཀྱིས་ཤེས་བྱའི་གནས་ལ་ཐེ་ཚོམ་མེད་པར་སྒྲོ་འདོགས་ཆོད་པ་ན། དམིགས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པ་ལ་བདེ་བར་སེམས་མཉམ་པར་འཇོག་པའི་ཕྱིར་རོ། །བསམ་གཏན་མེད་པར་
ཡང་ནི་ཡང་དག་པ་ཇི་ལྟ་བ་བཞིན་ཤེས་པའི་ཤེས་རབ་མེད་དེ། སེམས་མཉམ་
པར་བཞག་ན་ཡང་དག་པ་ཇི་ལྟ་བ་བཞིན་དུ་ཤེས་ཞེས་གསུངས་པའི་ཕྱིར་རོ༑༑
རྣལ་འབྱོར་པ་གང་ལ་དམིགས་པ་ལ་སེམས་རྩེ་གཅིག་པའི་བསམ་གཏན་དང༌།
ཡང་དག་པ་ཇི་ལྟ་བ་བཞིན་དུ་ཤེས་པའི་ཤེས་རབ་དེ་གཉི་ག་ཡོད་པ་དེ་ཡིས་སྲིད་
པའི་རྒྱ་མཚོ་གནག་རྗེས་ཀྱི་ཆུ་ལྟ་བུར་འཚལ་བར་བགྱི་སྟེ། མྱུར་དུ་སྐམ་པའམ་
རྒལ་བར་ནུས་པའི་ཕྱིར་རོ། །ཤེས་རབ་ནི་འདིར་གང་ཟག་དང་ཆོས་ཀྱི་བདག་མེད་
རྟོགས་པ་ལ་འདོད་དེ། གཞན་གྱིས་སྲིད་པའི་རྩ་བ་གཅོད་མི་ནུས་པའི་ཕྱིར་རོ། །
བསམ་གཏན་མེད་པའི་ཤེས་རབ་ནི། མི་བརྟན་པའི་ཕྱིར་ཉོན་མོངས་པ་དྲུངས་
འབྱིན་མི་ནུས་ལ། ཤེས་རབ་མེད་པར་ཡང་བསམ་གཏན་གྱིས་ཉོན་མོངས་པ་
མངོན་འགྱུར་མགོ་གནོན་པ་ཙམ་བྱེད་ཀྱི། ས་བོན་དྲུངས་འབྱིན་པར་མི་ནུས་པས།
དེའི་ཕྱིར་ཞི་གནས་དང་ལྷག་མཐོང་ཟུང་དུ་འབྲེལ་བའི་ལམ་གྱིས་མྱ་ངན་ལས་
འདས་པ་ཐོབ་པ་ཡིན་ནོ། །དེ་དག་ལ་ལྷག་མཐོང་གཙོ་ཆེའོ། །ཞི་གནས་མི་གཙོ་སྟེ།
ཇི་སྐད་དུ། བསྟོད་པ་བྱེད་པ་དག་གིས། ཁྱོད་ཀྱི་བསྟན་ལ་མི་ཕྱོགས་པའི། །སྐྱེ་བོ་
མ་རིག་གིས་ལྡོངས་པ། །སྲིད་རྩེའི་བར་དུ་སོང་ནས་ཀྱང༌། །སྡུག་བསྔལ་ཡང་
འབྱུང་སྲིད་པ་སྒྲུབ། །ཅེས་དང་། ཁྱོད་ཀྱི་བསྟན་པའི་རྗེས་འབྲང་བ༑ ༑བསམ་
གཏན་དངོས་གཞི་མ་ཐོབ་ཀྱང༌། །བདུད་ཀྱི་མིག་རས་བཙའ་བཞིན་དུ། །སྲིད་པ་
རྣམས་ནི་བཟློག་པར་བགྱིད། །ཅེས་གསུངས་པ་ལྟ་བུའོ། །དེ་བས་ན་ཐར་པ་
1){



བཤེས་པའི་སྤྲིངས་ཡིག
འདོད་པ་རྣམས་ཀྱིས་སེམས་ལས་སུ་རུང་བའི་ཞི་གནས་ཙམ་ཐོག་མར་བསྒྲུབས་
ནས། དེའི་འོག་ཏུ་དྲན་པ་ཉེ་བར་བཞག་པ་ནས་བཟུངས་ཏེ། སོ་སོར་རྟོག་པའི་
ཤེས་རབ་ཀྱིས་བདག་མེད་པ་རྣམ་པ་གཉིས་སྒོམ་པའི་རྣལ་འབྱོར་ལ་བརྩོན་པར་
བྱའོ། །སོ་སོར་རྟོག་པའི་ཤེས་རབ་དང་བྲལ་བའི་སེམས་གནས་པ་ཙམ་བསྒོམས་
པས་ནི། འཇིག་རྟེན་པའི་ཆགས་བྲལ་ཡང་མི་ཐོབ་ན། ཐར་པ་ལྟ་ཅི་སྨོས།
གསུམ་པ་བསམ་བྱ་མ་ཡིན་པའི་གནས་སྤངས་ཏེ། རྟེན་འབྲེལ་རྟོགས་
པར་བྱ་བ་ནི། མྱ་ངན་ལས་འདས་པའི་ལམ་ཡང་དག་པར་ལྟ་བའི་གེགས་སུ་གྱུར་
པ་བསམ་བྱ་མ་ཡིན་པ་སེམས་པ་བཟློག་པའི་ཕྱིར། ལུང་མ་བསྟན་པ་བཅུ་བཞི་
འཇིག་རྟེན་ན། །ཉི་མའི་གཉེན་གྱིས་རབ་གསུངས་གང་ལགས་པ། །དེ་དག་རྣམས་
ལ་བསམ་པར་མི་བགྱི་སྟེ། །དེ་ཡིས་བློ་ནི་ཞི་བར་བགྱིད་མ་ལགས། །ཞེས་གསུངས་
ཏེ༑ ལུང་མ་བསྟན་པའི་ལྟ་བ་བཅུ་བཞི་ཉི་མའི་གཉེན་ཏེ། སངས་རྒྱས་བཅོམ་ལྡན་
འདས་ཀྱིས་ལུང་རིང་མོ་ནས་གསུངས་པ་འདི་ལྟ་སྟེ། བདག་དང་འཇིག་རྟེན་རྟག་
མི་རྟག གཉི་ག་ཡིན་གཉི་ག་མ་ཡིན། ཅེས་པ་སྔོན་གྱི་མཐའ་ལ་བརྟེན་པ་བཞི་
དང༌། བདག་དང་འཇིག་རྟེན་མཐའ་དང་ལྡན་མི་ལྡན། གཉི་ག་ཡིན་གཉི་ག་མ་
ཡིན་ཅེས་པ་ཕྱི་མའི་མཐའ་ལ་བརྟེན་པ་བཞི་དང་། དེ་བཞིན་གཤེགས་པ་གྲོངས་
ཕན་ཆད་འབྱུང་མི་འབྱུང༌། གཉི་ག་ཡིན་གཉི་ག་མ་ཡིན་ཅེས་མྱ་ངན་ལས་འདས་
པ་ལ་བརྟེན་པ་བཞི་དང་། ལུས་དེ་སྲོག་ཀྱང་དེ་ཞེས་པ་དང་། ལུས་ཀྱང་གཞན་
སྲོག་ཀྱང་གཞན་ཞེས་པ་ལུས་སྲོག་ལ་བརྟེན་པ་གཉིས་སོ། །དེ་ལ་སྲོག་ནི་བདག་
༈ )



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གི་རྣམ་གྲངས་སོ། །ཅིའི་ཕྱིར་ལུང་མ་བསྟན་པ་ཞེས་བྱ་ཞེ་ན། དོན་འདི་དག་ཕྱི་
རོལ་པ་འགའ་ཞིག་གིས། དེ་བཞིན་གཤེགས་པ་ལ་ཞུས་པ་ལ། བདག་རྟག་པ་
ལས་བརྩམས་ཏེ་འདྲི་བར་མཁྱེན་ནས། རྟག་པའམ་མི་རྟག་པ་སོགས་སུ་ལུང་
བསྟན་པ་ན། ཁྱད་གཞི་མེད་པར་ཁྱད་པར་གྱི་ཆོས་ལ་དཔྱོད་པ་མི་འཐད་པར་
དགོངས་ཤིང་། ཁྱད་གཞི་བདག་མེད་དོ་ཞེས་བཀག་ན་དོན་དུ་མི་འགྱུར་བར་
དགོངས་ནས། ལུང་མི་སྟོན་པ་དེའི་ཕྱིར་ལུང་དུ་མི་སྟོན་པ་ཞེས་བྱའོ། །ཡང་ན་
བདག་ནི་ཕུང་པོ་ལ་བརྟེན་ནས་བཏགས་པའི་གང་ཟག་གོ འཇིག་རྟེན་ནི་ཉེ་བར་
ལེན་པའི་ཕུང་པོ་ལྔའོ། །དེ་དག་ནི་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར་
རང་བཞིན་མེད་པ་ཡིན་ལ། དེའི་ཕྱིར་རྟག་མི་རྟག་སོགས་སུ་མ་གྲུབ་སྟེ། ཇི་སྐད་དུ།
རྟེན་ཅིང་འབྲེལ་བར་འབྱུང་བ་གང་། །དེ་ནི་ངོ་བོ་ཉིད་ཀྱིས་ནི། །ཞེས་བཤད་པ་
ལྟར་རོ། །དེ་བས་ན་དེ་དག་རྟག་མི་རྟག་སོགས་སུ་ལུང་བསྟན་པར་བྱ་བ་མ་ཡིན་ལ།
ཟབ་མོའི་དོན་གྱི་སྣོད་མ་ཡིན་པར་དགོངས་ནས། རྟེན་འབྲེལ་རང་བཞིན་མེད་པར་
ཡང་མ་གསུངས་པས། དེའི་ཕྱིར་ལུང་དུ་མ་བསྟན་པ་ཞེས་པ་སྟེ། ཇི་སྐད་དུ། རིན་
ཆེན་ཕྲེང་བར། འཇིག་རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་བ་མི་གསུང་
བཞུགས། །གང་ཕྱིར་དེ་ལྟར་ཟབ་པའི་ཆོས། །སྣོད་མིན་འགྲོ་ལ་མི་གསུང་བ། །
དེ་ཉིད་ཕྱིར་ན་མཁས་རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་ཤེས། །
ཞེས་གསུངས་སོ། །དེ་ལྟ་བུའི་ལྟ་བ་དེ་དག་ལ་བསམ་པར་མི་བགྱི་སྟེ། གང་གི་
ཕྱིར་བསམ་པར་ནུས་ཤིང་། བསམས་ན་ཕན་ཡོན་ཡོད་པ་དེ་ནི་བསམ་པར་རིགས་པ་
1 （ 1:༢



བཤེས་པའི་སྤྲིངས་ཡིག །
ཡིན་ན། འདི་དག་ལ་ནི་ཁྱད་གཞི་མེད་པའི་ཕྱིར། བསམ་པར་མི་ནུས་ལ། བསམས་
ན་ལྟ་བ་ངན་པའི་སྦྲུལ་གྱིས་ཟིན་ནས། ཉོན་མོངས་པའི་དུག་འཕེལ་བར་འགྱུར་
བའི་ཕྱིར། དེ་ལ་བསམས་པ་དེ་ཡིས་བློ་ཞི་བར་བགྱིད་པ་མ་ལགས་སོ། །བསམ་
པར་ནུས་ཤིང་བསམས་ན་ཞི་བ་ཐོབ་པའི་ཕན་ཡོན་དང་བཅས་པ་ནི། རྟེན་ཅིང་
འབྲེལ་བར་འབྱུང་བ་ཡིན་ནོ། །ཞེས་བསྟན་པའི་ཕྱིར། མ་རིག་པ་ལས་ལས་ཏེ་དེ་
ལས་ནི། །རྣམ་ཤེས་དེ་ལས་མིང་དང་གཟུགས་རབ་འབྱུང་། །དེ་ལས་སྐྱེ་མཆེད་
དྲུག་སྟེ་དེ་དག་ལས། །རེག་པ་ཀུན་ཏུ་འབྱུང་བར་ཐུབ་པས་གསུངས། །རེག་པ་
ལས་ནི་ཚོར་བ་ཀུན་འབྱུང་སྟེ། །ཚོར་བའི་གཞི་ལས་སྲེད་པ་འབྱུང་བར་འགྱུར། །
སྲེད་ལས་ལེན་པ་སྐྱེ་བར་འགྱུར་བ་སྟེ། །དེ་ལས་སྲིད་པ་སྲིད་ལས་སྐྱེ་བ་ལགས། །
སྐྱེ་བ་ཡོད་ན་མྱ་ངན་ན་རྒ་དང༌། །འདོད་པས་འཕོངས་དང་འཆི་བས་འཇིགས་
སོགས་ཀྱི། །སྡུག་བསྔལ་ཕུང་པོ་ཤིན་ཏུ་ཆེ་འབྱུང་སྟ་སྐྱེ་བ་འགགས་པས་འདི་
ཀུན་འགག་པར་འགྱུར། །ཅེས་གསུངས་ཏེ། ཐུབ་པ་བཅོམ་ལྡན་འདས་ཀྱིས་རྟེན་
འབྲེལ་གྱི་མདོ་ལས་དགེ་སློང་དག་འདི་ཡོད་ན་འདི་འབྱུང༌། འདི་སྐྱེས་པའི་ཕྱིར་
འདི་སྐྱེ། འདི་ལྟ་སྟེ། མ་རིག་པའི་རྐྱེན་གྱིས་འདུ་བྱེད་ཅེས་བྱ་བ་ནས། སྐྱེ་བའི་རྐྱེན་
གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་པ་དང་། ཡིད་མི་བདེ་བ་དང་།
འཁྲུག་པ་རྣམས་འབྱུང་སྟེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་
པ་འདི་འབྱུང་བར་འགྱུར་རོ། །ཞེས་དང་། དེ་བཞིན་དུ་མ་རིག་པ་འགགས་པས་
འདུ་བྱེད་འགག་པ་ན། སྐྱེ་བ་འགགས་པས་རྒ་ཤི་དང་མྱ་ངན་དང་སྨྲེ་སྔགས་འདོན་
]15}



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་བཞི་པ།
པ་དང༌། ཡིད་མི་བདེ་བ་དང་འཁྲུག་པ་རྣམས་འགག་སྟེ། དེ་ལྟར་ན་སྡུག་བསྔལ་
གྱི་ཕུང་པོ་ཆེན་པོ་འབའ་ཞིག་པ་འདི་འགག་པར་འགྱུར་རོ་ཞེས་སོགས་གསུངས་
པ་རྣམས་འདིར་སྟོན་ཏོ། །དེ་ལ་ཕུང་པོ་ལ་བདག་དང་བདག་གིར་ལྟ་བའི་མ་རིག་
པ་ལས་བསོད་ནམས་དང་། བསོད་ནམས་མ་ཡིན་པ་དང༌། མི་གཡོ་བའི་ལས་
རྣམས་འབྱུང་སྟེ། ལས་དེ་ལས་ནི་ལས་ཀྱི་བག་ཆགས་ཅན་གྱི་སྐྱེ་བ་ལེན་པར་བྱེད་
པའི་རྣམ་པར་ཤེས་པ་སྐྱེ་ལ། རྣམ་ཤེས་དེ་ལས་ནུར་ནུར་པོ་ལ་སོགས་པའི་གནས་
སྐབས་ཀྱི་ཕུང་པོ་ལྔའི་རང་བཞིན་གྱི་མིང་དང་གཟུགས་རབ་ཏུ་འབྱུང་སྟེ། དེ་ལས་
མིང་ནི། ཚོར་བ་ལ་སོགས་པའི་ཕུང་པོ་བཞི་ཡིན་ལ། གཟུགས་ནི། དེ་དང་ལྷན་
ཅིག་པའི་འབྱུང་བ་དང་འབྱུང་བ་ལས་གྱུར་པ་རྣམས་སོ། །མིང་གཟུགས་དེ་འཕེལ་
བ་ལས་མིག་ལ་སོགས་པ་ནང་གི་སྐྱེ་མཆེད་དྲུག་འབྱུང་སྟེ། སྐྱེ་མཆེད་དྲུག་པོ་དེ་
དག་ལས་ཡུལ་དབང་རྣམ་ཤེས་གསུམ་འདུས་པའི་ རེག་ པ་ཀུན་ཏུ་འབྱུང་བར་
འགྱུར་རོ། །རེག་པ་ལས་ནི། བདེ་སྡུག་གི་ཚོར་བ་ཀུན་ཏུ་འབྱུང་བར་འགྱུར་ལ།
ཚོར་བའི་གཞི་ལས་བདེ་བ་ཐོབ་འདོད་དང་། སྡུག་བསྔལ་འདོར་འདོད་ཀྱི་སྲེད་པ་
འབྱུང་བར་འགྱུར་རོ། །སྲེད་པ་ལས་ནི། བདེ་སྡུག་ལ་བླང་དོར་རྩོམ་པར་བྱེད་པའི་
སྲེད་པ་ཤས་ཆེར་འཕེལ་བ་ལེན་པ་སྐྱེ་བར་འགྱུར་བ་སྟེ། དེ་ལས་ནི། དེས་གསོས་
བཏབ་པ་ལས་ཀྱི་བག་ཆགས་ཡང་སྲིད་ལེན་པ་ལ་ནུས་པ་མཐུ་ཅན་དུ་གྱུར་པའི་
སྲིད་པ་འབྱུང་བར་འགྱུར་རོ། །སྲིད་པ་དེ་ལས་ཕྱི་མའི་སྐྱེ་བ་འབྱུང་ལ། སྐྱེ་བ་ཡོད་ན།
ཁམས་འགྱུར་བའི་ན་བ་དང༌། ན་ཚོད་འགྱུར་བའི་རྒ་བ་དང༌། སྲོག་འགྱུར་བའི་
ན༔
1 ] }



བཤེས་པའི་སྤྲིངས་ཡིག
འཆི་བ་དང༌། ལུས་སེམས་གདུང་བར་བྱེད་པའི་མྱ་ངན་དང་། ཟས་གོས་སོགས་
འདོད་པས་འཕོངས་པ་དང་སོགས་ཀྱིས་བསྡུས་པ་སྨྲེ་སྔགས་འདོན་པ་དང༌། ཡིད་
མི་བདེ་བ་སོགས་སྡུག་བསྔལ་གྱི་ཕུང་པོ་ཤིན་ཏུ་ཆེན་པོ་བདག་དང་བདག་གི་བ་
དང་བྲལ་བ་འདི་འབའ་ཞིག་འབྱུང་སྟེ། མ་རིག་པ་འགགས་པས་འདུ་བྱེད་འགག་
པ་ནས། སྐྱེ་བ་འགགས་པས་རྒ་ཤི་སོགས་སྡུག་བསྔལ་གྱི་ཕུང་པོ་ཆེན་པོ་འདི་ཀུན་
འགག་པར་འགྱུར་རོ། ། །
ཡན་ལག་བཅུ་གཉིས་པོ་འདི་དག་དུས་ཇི་སྲིད་ཅིག་ལ་རྫོགས་ཤེ་ན། ཚེ་
གསུམ་ལ་རྫོགས་ཀྱི་མང་ཉུང་དུ་མ་ཡིན་ཏེ། འདི་ལྟར་མ་རིག་པ་དང་འདུ་བྱེད་
དང་རྣམ་ཤེས་དག་ནི། སྔོན་གྱི་སྐྱེ་བ་ལ་ཡོངས་སུ་རྫོགས་ཏེ། དེ་དག་ནི་སྐྱེ་བ་
འཕེན་བྱེད་ཡིན་པའི་ཕྱིར་རོ། །མིང་གཟུགས་ནས་ཚོར་བའི་བར་ནི་ཚེ་བར་པ་ལ་
རྫོགས་ཏེ། དེ་ནི་རྣམ་སྨིན་གྱི་རང་བཞིན་ཡིན་པའི་ཕྱིར་རོ། །སྲེད་པ་དང་ལེན་པ་
དང་སྲིད་པ་གསུམ་ཡང་བར་པ་ལ་རྫོགས་ཏེ། རྣམ་སྨིན་དེ་དག་གི་རྐྱེན་ལས་བྱུང་
བའི་ཕྱིར་རོ། །སྐྱེ་བ་དང་རྒ་ཤི་ནི་ཚེ་ཕྱི་མ་ལ་རྫོགས་ཏེ། ཚེ་འདིའི་ཐ་མ་སྲིད་པ་
ཡིན་ལ། དེའི་རྐྱེན་ལས་སྐྱེ་བ་འགྲུབ་པའི་ཕྱིར་རོ། །སྐྱེ་བའི་རྐྱེན་ལས་ཀྱང་རྒ་ཤི་
འབྱུང་བའི་ཕྱིར་རོ། །དེ་ལ་སྐྱེ་བ་དང་པོ་གཉིས་ནི་བར་མ་ཆད་དུ་འབྱུང་བའི་ངེས་
པ་མེད་དེ། ད་ལྟར་གྱི་མིང་གཟུགས་འདི་དག་སྔོན་བསྐལ་བ་བརྒྱའི་ཕ་རོལ་གྱི་མ་
རིག་པ་སོགས་ཀྱིས་འཕངས་པ་སྲིད་པའི་ཕྱིར་རོ། །ཅི་སྟེ་སྐྱེས་ནས་མྱོང་འགྱུར་གྱི་
ལས་ཀྱི་རྣམ་སྨིན་ཡིན་ན། ཚེ་དང་པོ་གཉིས་བར་མ་ཆད་དུ་འབྱུང་བ་སྲིད་དོ། །ཚེ་
1 1 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་ངོད་བཞི་པ།
ཐ་མ་གཉིས་ནི། བར་མ་ཆད་ཁོ་ནར་འབྱུང་སྟེ། ཚེ་ཕྱི་མའི་སྐྱེ་བ་དང་རྒ་ཤི་དག
ཚེ་འདིའི་སྲིད་པའི་རྐྱེན་ལས་འབྱུང་བའི་ཕྱིར་རོ། །དེ་བས་ན་ཚེ་འདིའི་སྐྱེ་བ་དང་
རྒ་ཤི་རྣམས་ནི། ཚེ་འདིའི་མིང་གཟུགས་དང་རྟེན་འབྲེལ་ཚར་གཅིག་མ་ཡིན་ཏེ།
འདིའི་སྲེད་ལེན་གྱི་རྐྱེན་ལས་འབྱུང་བ་མ་ཡིན་པའི་ཕྱིར་རོ། །འོ་ན་ཅི་ཞེ་ན། སྐྱེ་བ་
སྔ་མའི་མིང་གཟུགས་དང་རྟེན་འབྲེལ་ཚར་གཅིག་ཡིན་ཏེ། དེ་དག་གི་སྲེད་ལེན་
སྲིད་པའི་རྐྱེན་ལས་ཚེ་འདིའི་སྐྱེ་བ་དང་། རྒ་ཤི་འབྱུང་བའི་ཕྱིར་རོ། །དེ་བས་ན་ཆེ་
འདིར་ཡང་བྱིས་པ་རྣམས་ལ་རྟེན་འབྲེལ་ཡན་ལག་བཅུ་གཉིས་ཡོད་མོད། དེ་དག་ནི།
སྔོན་དང་ཕྱི་མའི་མཐའ་བར་གསུམ་གའི་རྟེན་འབྲེལ་གྱི་ཡན་ལག་ཚོགས་པ་ཡིན་ཏེ།
དེ་ལ་སྐྱེ་བ་དང་རྒ་ཤི་ནི། སྔོན་གྱི་རྟེན་འབྲེལ་ཡིན་ནོ། །མ་རིག་པ་དང་འདུ་བྱེད་
དང་རྣམ་ཤེས་རྣམས་ནི། ཕྱི་མའི་རྟེན་འབྲེལ་ཡིན་ཏེ། མ་འོངས་པའི་སྐྱེ་བ་འགའ་
ཞིག་འཕེན་བྱེད་ཡིན་པའི་ཕྱིར་རོ། །མིང་གཟུགས་ནས་སྲིད་པའི་བར་ནི། ཆེ་
འདིའི་རྟེན་འབྲེལ་ཡིན་པའི་ཕྱིར་རོ། །དེ་ལྟར་ཚེ་འདིར་ཡོད་པའི་ཡན་ལག་བཅུ་
གཉིས་པོ་དག་ནི། སྔོན་དང་ཕྱི་མའི་མཐའ་ལ་རྨོངས་པ་ཟློག་བྱེད་ཀྱང་ཡིན་ཏེ།
མིང་གཟུགས་ནས་ཚོར་བའི་བར་དང་། སྐྱེ་བ་དང་རྒ་ཤི་དག་ནི། གོ་རིམ་བཞིན་
དུ་སྔོན་གྱི་མཐས་འཕངས་པའི་འབྲས་བུ་དང༌། མངོན་པར་འགྲུབ་པའི་འབྲས་བུ་
ཡིན་པའི་ཕྱིར། དེ་དག་ལས་སྔོན་གྱི་མཐའི་སྐྱེ་བ་ཡོད་པར་རྗེས་སུ་དཔག་གོ །མ་
རིག་པ་སོགས་གསུམ་དང་། སྲེད་པ་ལ་སོགས་པ་གསུམ་ནི། གོ་རིམ་བཞིན་དུ་ཕྱི་
མའི་མཐའི་སྐྱེ་བ་འཕེན་པར་བྱེད་པ་དང་། མངོན་པར་འགྲུབ་པར་བྱེད་པའི་རྒྱུ་



བཤེས་པའི་སྤྲིངས་ཡིག
ཡིན་པས། ཕྱི་མའི་མཐའི་སྐྱེ་བ་ཡོད་པར་རྗེས་སུ་དཔག་གོ །ཇི་ལྟར་ཚེ་འདིར་
ཡོད་པའི་ཡན་ལག་བཅུ་གཉིས་པོ་དག་ལ། སྔོན་དང་ཕྱི་མའི་མཐའི་རྒྱུ་དང༌། འབྲས་
བུ་ཇི་ལྟར་རྣམ་པར་བཞག་པ་ལྟར། སྔོན་དང་ཕྱི་མའི་མཐའི་རྟེན་འབྲེལ་ཡན་ལག་
བཅུ་གཉིས་དག་ལ་ཡང་དེ་ཁོ་ན་ལྟར་བརྩི་བར་བྱ་སྟེ། དེ་ལྟར་མགལ་མེའི་འཁོར་
ལོ་ལྟར་སྲིད་པའི་ཡན་ལག་བཅུ་གཉིས་ཐོག་མ་དང་ཐ་མ་མེད་པར་འཁོར་བའི་
ཚུལ་ལེགས་པར་ཁོང་དུ་ཆུད་པར་འགྱུར་ཏེ། ཇི་སྐད་དུ་སློབ་དཔོན་ཉིད་ཀྱིས། གསུམ་
པོ་རྣམས་ལས་གཉིས་འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང༌། །
གསུམ་འབྱུང་སྲིད་པའི་འཁོར་ལོ་དེ། །ཉིད་ནི་ཡང་དང་ཡང་དུ་འཁོར། །ཅེས་
གསུངས་པ་ལྟར་རོ། །
དེ་ལྟ་བས་ན་ཇི་སྐད་བཤད་པའི་མཚན་ཉིད་ཅན་གྱི་རྟེན་ཅིང་འབྲེལ་
བར་འབྱུང་བ་དེ་ཉིད་ཚུལ་བཞིན་དུ་བསམས་པས། ཆོས་ཀྱི་དེ་ཁོ་ན་ཉིད་མཐོང་བ་
བསྟན་པའི་ཕྱིར། རྟེན་ཅིང་འབྲེལ་བར་འབྱུང་འདི་རྒྱལ་བ་ཡི། །གསུང་གི་མཛོད་
ཀྱི་གཅེས་པ་ཟབ་མོ་སྟེ། །གང་གིས་འདི་ནི་ཡང་དག་མཐོང་བ་དེས། །སངས་རྒྱས་
དེ་ཉིད་རིག་པ་རྣམ་མཆོག་མཐོང་། །ཞེས་གསུངས་ཏེ། དེ་ལྟར་ན་ཇི་སྐད་བཤད་
པའི་རྟེན་ཅིང་འབྲེལ་བར་འབྱུང་བ་འདི་ནི། རྒྱལ་བའི་གསུང་གི་གཅེས་པ་ཡིན་ཏེ།
གསུང་རབ་ཀུན་གྱི་སྙིང་པོའི་དོན་ཡིན་པའི་ཕྱིར་རོ། །དེ་ནི་བདག་དང་གཞན་དང་
གཉི་ག་དང་། རྒྱུ་མེད་པ་དང་བྲལ་བས་གཞན་གྱིས་རྟོགས་པར་དཀའ་བའི་ཕྱིར་
ཟབ་མོ་སྟེ། དེའི་ཕྱིར་གང་གིས་རྟེན་ཅིང་འབྲེལ་བར་འབྱུང་བ་འདི་ནི་ཡང་དག་



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་བཞི་པ།
པར་མཐོང་བ་དེས་སངས་རྒྱས་དེ་ཁོ་ན་ཉིད་རིག་པ་རྣམ་མཆོག་མཐོང་སྟེ། སངས་
རྒྱས་ནི་ཆོས་ཀྱི་སྐུས་རབ་ཏུ་ཕྱེ་བས་རྟེན་འབྲེལ་གྱི་གནས་ལུགས་ལས་ཐ་མི་དད་
པའི་ཕྱིར་རོ། །ཇི་སྐད་དུ། སཱ་ལུ་ལྗང་པའི་མདོ་ལས། གང་གིས་རྟེན་ཅིང་འབྲེལ་
བར་འབྱུང་བ་ཤེས་པ་དེས་ཆོས་ཤེས་སོ། །གང་གིས་ཆོས་ཤེས་པ་དེས་དེ་བཞིན་
གཤེགས་པ་ཤེས་སོ། །ཞེས་གསུངས་པ་བཞིན་ནོ། །
བཞི་པ་འཕགས་ལམ་ཡན་ལག་བརྒྱད་བསྒོམ་པ་ནི། དེ་ལྟར་རྟེན་ཅིང་
འབྲེལ་བར་འབྱུང་བ་ལ་མཁས་པས་ནི། འཕགས་པའི་བདེན་པ་བཞི་ལ་དམིགས་
པའི་ལམ་འབྱུང་ངོ་ཞེས་བསྟན་པ་འི་ཕྱིར་ཡང་དག་ལྟ་དང་འཚོ་དང་རྩོལ་བ་དང༌། །
དྲན་དང་ཏིང་འཛིན་དག་དང་ལས་མཐའ་དང་། །ཡང་དག་རྟོག་ཉིད་ལམ་གྱི་ཡན་
ལག་བརྒྱད། །འདི་ནི་ཞི་བར་བགྱི་སླད་བསྒོམ་པར་བགྱི། །ཞེས་གསུངས་ཏེ། རྩ་
བར་སྡེབ་སྦྱོར་གྱི་དབང་གིས། གོ་རིམ་འཆོལ་བར་བསྟན་ཀྱང་། རིམ་པ་བཞིན་
བཤད་ན། མཐོང་ལམ་དུ་རྟོགས་པའི་དོན་བློ་གྲོས་ཀྱིས་ཡོངས་སུ་དཔྱོད་པར་བྱེད་
པའི་ཤེས་རབ་ཡང་དག་པའི་ལྟ་བ་དང༌། རང་གིས་རྟོགས་པ་བཞིན་གཞན་ལ་
སྟོན་པའི་ངག་ཀུན་ནས་སློང་བའི་ཡང་དག་པའི་རྟོག་པ་དང་། རྟོག་པ་དེས་ཀུན་
ནས་བསླངས་པའི་ཡང་དག་པ་ཇི་ལྟ་བ་བཞིན་སྟོན་པའི་ངག་གི་རྣམ་པར་རེག་
བྱེད་ཡང་དག་པའི་ངག་དང་། བྱ་བ་མ་ཡིན་པ་སྤོང་བའི་ལུས་ངག་གི་རྣམ་པར་རེག་
བྱེད་ཡང་དག་པའི་ལས་ཀྱི་མཐའ་དང༌། ཆོས་དང་མཐུན་པའི་ཟས་གོས་སོགས་
ཀྱི་འཚོ་བ་ཡང་དག་པའི་འཚོ་བ་དང་། ལམ་བསྒོམ་པ་ལ་བརྩོན་པ་ཡང་དག་པའི་
] 1 +



བཤེས་པའི་སྤྲིངས་ཡིག
རྩོལ་བ་དང་། ལམ་གྱི་དམིགས་པ་མ་བརྗེད་པ་ཡང་དག་པའི་དྲན་པ་དང་། དམིགས་
པ་དེ་ལ་རྩེ་གཅིག་ཏུ་གནས་པ་ཡང་དག་པའི་ཏིང་ངེ་འཛིན་དང༌། བརྒྱད་པོ་འདི་
དག་ནི་སྒོམ་ལམ་གྱི་གནས་སྐབས་ན་འཕགས་པའི་ལམ་གྱི་ཆ་ཤས་དང་འཁོར་
ཡིན་པའི་ཕྱིར། ལམ་གྱི་ཡན་ལག་བརྒྱད་ཅེས་བྱ་སྟེ། དེ་ལ་ཡང་དག་པའི་ལྟ་བ་ནི།
ཡོངས་སུ་དཔྱོད་པའི་ཡན་ལག་ཡིན་ཏེ། དེས་མཉམ་གཞག་ཏུ་ཇི་ལྟར་མྱོང་བའི་དེ་
ཁོ་ན་ཉིད་ངེས་པར་འཛིན་པའི་ཕྱིར་རོ། །རྟོག་པ་ནི། གཞན་ལ་གོ་བར་བྱེད་པའི་
ཡན་ལག་ཡིན་ཏེ། དེས་ཇི་ལྟར་རྟོགས་པ་རྣམ་པར་བཞག་ནས་ངག་ཀུན་ནས་སློང་
བའི་ཕྱིར་རོ། །ཡང་དག་པའི་ངག་ལ་སོགས་པ་གསུམ་ནི་གཞན་ཡིད་ཆེས་པའི་
ཡན་ལག་ཡིན་ཏེ། དེ་ལ་ཡང་དག་པའི་ངག་གིས་རྟོགས་པ་དང་མཐུན་པར་དྲི་བ་
དང་ལུང་སྟོན་པ་འབེལ་པའི་གཏམ་གཏན་ལ་འབེབས་པས་རྣལ་འབྱོར་པ་ལྟ་བ་
རྣམ་པར་དག་པར་ཤེས་སོ། །ཡང་དག་པའི་ལས་ཀྱི་མཐས་འགྲོ་བ་དང་ལྡོག་པ་
སོགས་སྤྱོད་པ་ཕུན་སུམ་ཚོགས་པས་ཚུལ་ཁྲིམས་རྣམ་པར་དག་པར་ཤེས་སོ། །
ཡང་དག་པའི་འཚོ་བས་ནི། ཇི་ལྟར་སྣང་བ་བཞིན་ཆོས་གོས་སོགས་ཚོལ་བས་
འཚོ་བ་རྣམ་པར་དག་པར་ཡིད་ཆེས་སོ། །རྩོལ་བ་ནི་ཉོན་མོངས་པའི་སྒྲིབ་པ་སྦྱོང་
བའི་ཡན་ལག་ཡིན་ཏེ། དེས་བརྩོན་འགྲུས་བརྩམས་པས་ཀུན་སྦྱོར་ལྷག་མ་རྣམས་
སྤོང་བའི་ཕྱིར་རོ། །དྲན་པ་ནི། ཉེ་བའི་ཉོན་མོངས་པའི་སྒྲིབ་པ་སྦྱོང་བའི་ཡན་
ལག་ཡིན་ཏེ། དེས་ཡང་དག་པའི་ཞི་གནས་སོགས་ཀྱི་མཚན་མ་མ་བརྗེད་པས་ཉེ་
བའི་ཉོན་མོངས་པ་བྱིང་རྒོད་སོགས་ཀྱི་སྐབས་མེད་པར་བྱེད་པའི་ཕྱིར་རོ། །ཏིང་
1 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ངེ་འཛིན་ནི། ཡོན་ཏན་ཁྱད་པར་ཅན་ལ་སྒྲིབ་པ་སྤོང་བའི་ཡན་ལག་ཡིན་ཏེ། དེས་
མངོན་པར་ཤེས་པ་སོགས་ཡོན་ཏན་མངོན་པར་བསྒྲུབ་པའི་ཕྱིར་རོ། །དེ་དག་ཀྱང་
དབུས་མཐར། ཡོངས་སུ་དཔྱོད་བྱེད་གོ་བྱེད་དང་། །རྣམ་གསུམ་གཞན་ཡིད་ཆེས་
པར་བྱེད། །མི་མཐུན་ཕྱོགས་ཀྱི་གཉེན་པོར་ནི། །ལམ་གྱི་ཡན་ལག་དེ་བརྒྱད་དོ། །
ཞེས་བཤད་པ་ལྟར་རོ། །དེ་བས་ན་འདི་དག་ནི་ཞི་བ་མྱ་ངན་ལས་འདས་པ་ཐོབ་
པར་བགྱི་བའི་སླད་དུ་བསྒོམ་པར་བགྱིའོ། ། ་
ལྔ་པ་ལམ་བདེན་གྱི་དམིགས་པ་འཕགས་པའི་བདེན་པ་བསྟན་པ་ནི།
སྐྱེ་འདི་སྡུག་བསྔལ་སྲེད་པ་ཞེས་བགྱི་བ། །དེ་ནི་དེ་ཡི་ཀུན་འབྱུང་རྒྱ་ཆེན་ཏེ། །འདི་
འགོག་པ་ནི་ཐར་པ་ལགས་ཏེ་ལམ། །དེ་ཐོབ་འཕགས་ལམ་ཡན་ལག་དེ་བརྒྱད་
ལགས། །ཞེས་གསུངས་ཏེ། ཉེ་བར་ལེན་པའི་ཕུང་པོ་ལྔ་པོ་སྐྱེ་བའི་རང་བཞིན་
འདི་ནི་སྡུག་བསྔལ་ཡིན་ཏེ། མདོ་ལས། མདོར་ན་ཉེ་བར་ལེན་པའི་ཕུང་པོ་ལྔ་ནི་
སྡུག་བསྔལ་ལོ་ཞེས་བཤད་པ་ལྟར་རོ། །ཟག་བཅས་ཀྱི་ཕུང་པོ་ལ་ཆགས་པའི་
སྲེད་པ་ཞེས་བགྱི་བ་དེ་ནི། སྡུག་བསྔལ་འདི་ཀུན་འབྱུང་བ་ཡིན་ཏེ། མདོ་ལས།
སྡུག་བསྔལ་ཀུན་འབྱུང་འཕགས་པའི་བདེན་པ་གང་ཞེ་ན། སྲེད་པ་ཡང་ཀུན་འབྱུང་བ་
ཅན་དགའ་བའི་འདོད་ཆགས་དང་བཅས་པ་དེ་དང༌། དེ་ལ་མངོན་པར་དགའ་
བའི་ངང་ཚུལ་ཅན་དེ་ཞེས་གསུངས་པ་ལྟར་རོ། །དེ་ནི་སྲིད་པར་སྐྱེ་བ་ཀུན་གྱི་རྒྱུ་
ཡིན་པའི་ཕྱིར་རྒྱ་ཆེན་ནོ། །སྡུག་ཀུན་འདི་དག་མ་ལུས་པ་འགག་པ་ནི། འགོག་
པའི་བདེན་པ་སྟེ་དེ་ཉིད་ཐར་པ་ལགས་ལ་དེ་ཐོབ་བྱེད་ཀྱི་ལམ་ནི། འཕགས་ལམ་
| } {，



བཤེས་པའི་སྤྲིངས་ཡིག
ཡན་ལག་བརྒྱད་པོ་བཤད་མ་ཐག་པ་དེ་དག་ལགས་སོ། །མྱ་ངན་ལས་འདས་པ་
ཐོབ་པའི་ལམ་ལ་སྦྱར་བར་བྱ་བའི་ཕྱིར། དེ་ལྟར་ལགས་པས་འཕགས་པའི་བདེན་པ་
བཞི། །མཐོང་བར་བགྱི་སླད་རྟག་ཏུ་བརྩོན་པར་བགྱི། །ཞེས་གསུངས་ཏེ། ཤེས་
བྱ་སྤང་བྱ་མངོན་དུ་བྱ་བ་བསྟེན་པར་བྱ་བའི་ཕྱིར། བདེན་པ་བཞི་པོ་གོང་དུ་བཤད་
པ་དེ་ལྟར་ལགས་པས། ཁྱོད་ཀྱིས་ཀྱང་འཕགས་པའི་བདེན་པ་བཞི་པོ་དེ་ཡི་དེ་ཁོ་
ན་ཉིད་མཐོང་བར་བགྱི་བའི་སླད་དུ་རྟག་ཏུ་ལམ་བསྒོམ་པ་ལ་བརྩོན་པར་བགྱིའོ། །
བཞི་པོ་འདི་དག་ནི་ཀུན་རྫོབ་ཏུ་དེ་ཁོ་ན་ལྟར་གནས་པས་འཕགས་པའི་བདེན་པ་
ཞེས་བྱ་སྟེ། དཔེར་ན་ཡང་དག་པའི་ཐ་སྙད་ལ་འཕགས་པའི་ཐ་སྙད་ཅེས་ཟེར་བ་
བཞིན་ནོ། །ཡང་ན་འདི་དག་དེ་ཁོ་ན་ལྟར་དུ་འཕགས་པ་རྣམས་ཀྱིས་གཟིགས་
པའི་ཕྱིར་འཕགས་པའི་བདེན་པ་ཞེས་བྱའོ། །
དྲུག་པ་བདེན་པ་མཐོང་བ་སྐྱེས་བུའི་རྩོལ་བ་ལ་བརྟེན་པས་ཞུམ་པར་མི་
བྱ་བ་ནི། བདག་ཅག་ཁྱིམ་པ་རྒྱལ་སྲིད་ལ་གནས་པ་རྣམས་ཀྱིས་ཇི་ལྟར་བདེན་པ་
མཐོང་བར་ནུས་ཤེ་ན། པང་ན་དཔལ་གནས་ཁྱིམ་པ་རྣམས་ཀྱིས་ཀྱང་། །ཤེས་
པས་ཉོན་མོངས་ཆུ་བོ་ལས་བརྒལ་བགྱི། །ཞེས་གསུངས་ཏེ། གང་གི་པང་ན་རྒྱལ་
སྲིད་ཀྱི་དཔལ་གནས་པའམ། ཡང་ན་བུ་ལ་སོགས་པ་ཕུན་སུམ་ཚོགས་པའི་དཔལ་
གནས་པའི་ཁྱིམ་པ་རྒྱལ་པོ་གཟུགས་ཅན་སྙིང་པོ་ལ་སོགས་པས་ཀྱང་། ཡང་དག་
པའི་ཤེས་པས་བདེན་པ་མཐོང་སྟེ། ཉོན་མོངས་པའི་ཆུ་བོ་ལས་བརྒལ་པར་བགྱིས་
ཀྱིས། རྒྱལ་པོ་ཁྱོད་ཀྱིས་ཀྱང་དེ་ལྟར་མཛོད་ཅིག་ཅེས་པའོ། །འཕགས་པའི་ལམ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
སྐྱེས་བུའི་རྩལ་གྱིས་བསྒྲུབ་པར་བྱ་བ་ཡིན་ནོ། །ཞེས་བསྟན་པའི་ཕྱིར། གང་དག་
ཆོས་མངོན་བགྱིས་པ་དེ་དག་ཀྱང་། །གནམ་ནས་བབས་པ་མ་ལགས་ལོ་ཐོག་
བཞིན། །ས་རུམ་ནས་འཐོན་མ་ལགས་དེ་དག་སྔོན། །ཉོན་མོངས་རག་ལས་སྐྱེ་བོ་
ཁོ་ནར་བས། །ཞེས་གསུངས་ཏེ། གང་ཟག་གང་བདེན་པ་བཞིའི་ཆོས་མངོན་སུམ་
དུ་བགྱིས་པའི་འཕགས་པ་ཇི་སྙེད་ཅིག་བྱོན་པ་དེ་དག་ཀྱང་ཐོག་མ་ཉིད་ནས་འཕགས་
པར་གྱུར་ཟིན་ཅིག་གནམ་ནས་བབས་པའམ། ལོ་ཐོག་བཞིན་ས་རུམ་ནས་འཐོན་
ཏེ་འོངས་པ་མ་ལགས་ཀྱི། དེ་དག་ཀྱང་སྔོན་ཉོན་མོངས་པ་ལ་རག་ལས་པ་སྟེ།
ཉོན་མོངས་པའི་གཞན་དབང་དུ་གྱུར་པའི་སོ་སོ་སྐྱེ་བོར་བས་པ་ལས། ཕྱིས་དགེ་
བའི་བཤེས་གཉེན་ལ་བརྟེན་ནས་ལམ་བསྒྲུབས་ནས་འཕགས་པར་གྱུར་པ་སྟེ།
དེའི་ཕྱིར་ཁྱོད་ཀྱིས་ཀྱང་མི་ཞུམ་པར་ལམ་བསྒྲུབ་པ་ལ་འབད་པར་བགྱིའོ། །
བདུན་པ་མདོར་བསྡུས་ཏེ་གདམས་པ་ནི། བསྙེངས་དང་བྲལ་ལ་མང་དུ་
གསོལ་ཅི་འཚལ། །ཕན་པའི་གདམས་ངག་དོན་པོ་འདི་ལགས་ཏེ། ཁྱོད་ཀྱིས་
ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་ཆོས་ཀྱི་རྩ་བ་ལགས་པར་
གསུངས། །ཞེས་གསུངས་ཏེ། ཕས་ཀྱི་རྒོལ་བས་བག་ཚ་བ་མེད་པས་ན་བསྙེངས་
པ་དང་བྲལ་ཞེས་རྒྱལ་པོ་ལ་བོས་ནས། ཧ་ཅང་མང་དུ་གསོལ་ཅི་འཚལ་ཏེ། མི་
དགེས་ཀྱིས། གནས་སྐབས་དང་མཐར་ཐུག་ཏུ་ཕན་པའི་གདམས་ངག་དོན་པོ་སྟེ།
གཙོ་བོའམ་གཅེས་པ་འདི་ལགས་ཏེ། ཁྱོད་ཀྱི་ཐུགས་མི་དགེ་བ་ལས་བཟློག་ནས།
དགེ་བ་ལ་བཅུག་པའི་སྒོ་ནས་དུལ་བ་སྟེ་ཐུལ་བར་མཛོད་ཅིག དེ་ལྟ་ན་ལུས་ངག་
1 }}



བཤེས་པའི་སྤྲིངས་ཡིག །
ཡིད་གསུམ་ཐམས་ཅད་དག་པར་འགྱུར་ཏེ། བཅོམ་ལྡན་འདས་ཀྱིས་འཇིག་རྟེན་
སེམས་ཀྱིས་ཁྲིད་པ་སྟེ། སེམས་ཀྱིས་ཡོངས་སུ་དྲངས་པ་ཡིན། །སེམས་ཀྱི་ཆོས་ནི་
གཅིག་པུ་ཡི། །དབང་གི་རྗེས་སུ་ཆོས་ཀུན་འགྲོ། །ཞེས་དང་། སེམས་དུལ་བ་ནི་
ལེགས་པ་སྟེ། །སེམས་དུལ་བས་ནི་བདེ་བ་འདྲེན། །ཅེས་སེམས་ནི་ཆོས་ཀྱི་རྩ་
བར་ལགས་པར་གསུངས་པའི་ཕྱིར་རོ། །ཇི་སྐད་བཤད་པ་དེ་ཐམས་ཅད་བསྒྲུབས་ན། །
སངས་རྒྱས་ཀྱི་བསྟན་པ་ལ་ལེགས་པར་གནས་པར་འགྱུར་བར་མ་ཟད་ཕྱོགས་
གཅིག་བསྒྲུབས་པས་ཀྱང་དོན་དང་བཅས་པར་འགྱུར་རོ། །ཞེས་བསྟན་པའི་ཕྱིར།
ཁྱོད་ལ་དེ་སྐད་གདམས་པ་གང་ལགས་ཏེ། །བས་པར་དགེ་སློང་གིས་ཀྱང་བགྱི་
བར་དཀའ། །འདི་ལས་གང་ཞིག་སྤྱོད་པའི་ངོ་བོ་དེའི། །ཡོན་ཏན་བསྟེན་པས་སྐུ་
ཚེ་དོན་ཡོད་མཛོད། །ཅེས་གསུངས་ཏེ། རྒྱལ་པོ་ཁྱོད་ལ་དེ་སྐད་གདམས་པ་གང་
ལགས་པ་དེ། བས་པར་ཏེ་རྫོགས་པར་གཅིག་ཏུ་དགེ་བ་ལ་གཞོལ་བའི་དགེ་སློང་
གིས་ཀྱང་བགྱི་བར་དཀའ་ན། བྱ་བ་མང་པོས་གཡེངས་པའི་ཁྱིམ་པས་སྨོས་ཅི་
དགོས།
འོན་ཀྱང་གདམས་པ་འདི་དག་ལས་གང་ཡང་རུང་བ་ཞིག་སྤྱོད་པ་སྟེ་
བསྒྲུབས་པའི་ངོ་བོ་དེ་ལྟ་བུའི་ཉེས་པ་སྤང་བ་དང༌། ཡོན་ཏན་རྣམས་བསྟེན་ཅིང་
གོམས་པས་སྐུ་ཚེ་དོན་ཡོད་པར་མཛོད་ཅིག་དང༌། དེ་ལྟ་ན་ཡང་སངས་རྒྱས་ཀྱི་
བསྟན་པ་ལ་གནས་པ་དང་། རིམ་གྱིས་ཡོན་ཏན་གཞན་ཡང་ཐོབ་པར་འགྱུར། །
གཉིས་པ་ཐེག་ཆེན་གྱི་ལམ་གྱི་འབྲས་བུ་དང་བཅས་པ་སྒྲུབ་པར་གདམས་
1 ].}



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་བཞི་ང་།
པ་ལ་གཉིས་ལས། དང་པོ་ལམ་གྱི་བྱ་བ་ནི། དེ་ལྟར་ཆོས་བསྟན་པས་སེམས་མགུ་
བར་གྱུར་པ་དེ་ཐེག་པ་ཆེན་པོའི་ལམ་ལ་གཞུག་པར་བཞེད་ནས། ཀུན་གྱི་དགེ་བ་
ཀུན་ལ་ཡི་རང་ཞིང༌། །ཉིད་ཀྱིས་ལེགས་པར་སྤྱད་པ་རྣམ་གསུམ་ཡང་། །སངས་
རྒྱས་ཉིད་ཐོབ་བགྱི་སླད་ཡོངས་བསྔོས་ནས། །དེ་ནས་དགེ་བའི་ཕུང་པོ་འདི་ཡིས་
ཁྱོད། །སྐྱེ་བ་དཔག་ཏུ་མེད་པ་ལྷ་མི་ཡི། །འཇིག་རྟེན་ཀུན་གྱི་རྣལ་འབྱོར་དབང་
མཛད་ནས། །འཕགས་པ་སྤྱན་རས་གཟིགས་དབང་སྤྱོད་པ་ཡིས། །སྐྱེ་བོ་ཉམ་
ཐག་མང་པོ་རྗེས་བཟུངས་ཏེ། །འཁྲུངས་ནས་ན་རྒ་འདོད་ཆགས་ཞེ་སྡང་རྣམས། །
བསལ་ཏེ་སངས་རྒྱས་ཞིང་དུ་བཅོམ་ལྡན་འདས། །འོད་དཔག་མེད་དང་འདྲ་བར་
འཇིག་རྟེན་གྱི། །མགོན་པོ་སྐུ་ཚེ་དཔག་ཏུ་མེད་པར་མཛོད། །ཅེས་གསུངས་ཏེ། །
སོ་སོ་སྐྱེ་བོ་དང༌། འཕགས་པ་ཀུན་གྱི་ཟག་བཅས་དང་ཟག་མེད་ཀྱི་དགེ་བ་ཀུན་
ལ་ཇི་ལྟར་སངས་རྒྱས་དང་བྱང་ཆུབ་སེམས་དཔའ་རྣམས་ ཀྱིས་ རྗེས་སུ་ཡི་རང་
བར་མཛད་པ་དེ་ལྟར། བདག་གིས་ཀྱང་རྗེས་སུ་ཡི་རང་བར་བགྱིའོ། །ཞེས་ཚིག་
ཏུ་བརྗོད་པས་རྗེས་སུ་ཡི་རང་བར་བགྱི་ཞིང་། བདག་དགེ་བ་འདིས་སེམས་ཅན་
མགོན་མེད་པ་རྣམས་ཀྱི་མགོན། སྐྱབས་མེད་པ་རྣམས་ཀྱི་སྐྱབས་སུ་གྱུར་ཅིག ཅེས་
ཉིད་ཀྱི་ལུས་ངག་ཡིད་གསུམ་གྱིས་ལེགས་པར་སྤྱད་པ་རྣམ་པ་གསུམ་ཡང་། སངས་
རྒྱས་ཐོབ་པར་བགྱི་བའི་སླད་དུ་ཡོངས་སུ་བསྔོས་ནས། དེ་ནས་རྗེས་སུ་ཡི་རང་བ་
དང་བསྔོས་པའི་དགེ་བའི་ཕུང་པོ་འདི་ཡིས་ཁྱོད་འཇིག་རྟེན་གྱི་མགོན་པོ་འཁོར་
བ་ཇི་སྲིད་མ་སྟོངས་ཀྱི་བར་དུ་གནས་པས། སྐུ་ཚེ་དཔག་ཏུ་མེད་པར་མཛོད་ཅིག་
17: 1



བཤེས་པའི་སྤྲིངས་ཡིག་
ཅེས་སྦྲེལ་ལོ། །ཅི་ཞིག་མཛད་ནས་ཤེ་ན། སངས་རྒྱས་ཀྱི་ཆོས་ཡོངས་སུ་སྨིན་པ་
དང༌། སེམས་ཅན་ཡོངས་སུ་སྨིན་པར་བྱས་ནས་ཏེ། དེ་ལ་དང་པོ་ནི། དགེ་བའི་
ཕུང་པོ་འདིས་ལམ་སྒྲུབ་པའི་གནས་སྐབས་སུ། སྐྱེ་བ་དཔག་ཏུ་མེད་པ་ལྷ་དང་
མིའི་འཇིག་རྟེན་དུ་སྐྱེས་ཏེ། གཟུངས་དང་ཏིང་ངེ་འཛིན་ལ་སོགས་པ་ཡོན་ཏན་
དཔག་ཏུ་མེད་པའི་རྣལ་འབྱོར་ལ་དབང་མཛད་ནས་དང༌། གཉིས་པ་སེམས་ཅན་
སྨིན་པར་བྱ་བ་ནི། ཇི་ལྟར་འཕགས་པ་སྤྱན་རས་གཟིགས་དབང་ཕྱུག་གིས་སེངྒེ་
དང་གླང་པོ་ཆེ་ལ་སོགས་པའི་འཇིགས་པ་ལས་སྐྱེ་བོ་ཉམ་ཐག་པ་རྣམས་བསྐྱབས་
པ་བཞིན་དུ། དེ་དང་རྗེས་སུ་མཐུན་པའི་སྤྱོད་པ་ཡིས་སྐྱེ་བོ་ཉམ་ཐག་མང་པོ་རྗེས་
སུ་བཟུངས་ཏེ། ཚོགས་ཡོངས་སུ་རྫོགས་པར་བྱས་ནས། སྲིད་པ་ཐ་མ་པར་
འཁྲུངས་ནས། ན་རྒས་བསྡུས་པ་སྡུག་བསྔལ་གྱི་བདེན་པ་དང་། འདོད་ཆགས་ཞེ་
སྡང་སོགས་ཀུན་འབྱུང་གི་བདེན་པས་བསྡུས་པ་རྣམས་བསལ་བར་མཛད་ནས་སོ། །
གང་དུ་ཞེ་ན། རང་གི་དགེ་བའི་རྩ་བས་ཡོངས་སུ་སྦྱངས་པའི་སངས་རྒྱས་ཀྱི་ཞིང་
དུའོ། །ཅི་དང་འདྲ་བར་ཞེ་ན། ཞིང་དང་འཁོར་དང་སྐུ་ཚེ་ལ་སོགས་པ་ཇི་ལྟར་བདེ་བ་
ཅན་དུ། བཅོམ་ལྡན་འདས་འོད་དཔག་ཏུ་མེད་པ་སངས་རྒྱས་པ་དང་འདྲ་བར་རོ། །
གཉིས་པ་འབྲས་བུ་ནི། དེ་ལྟར་སངས་རྒྱས་ཉིད་ཐོབ་ནས་སེམས་ཅན་
གྱི་དོན་ཅི་རན་མཛད་དེ། མྱ་ངན་ལས་འདས་པ་ཐོབ་པར་མཛོད་ཅིག་ཅེས་བསྟན་
པའི་ཕྱིར། ཤེས་རབ་ཚུལ་ཁྲིམས་གཏོང་འབྱུང་གྲགས་ཆེན་དྲི་མ་མེད། །ལྷ་ཡུལ་
ནམ་མཁའ་དང་ནི་ས་སྟེང་རྒྱས་མཛད་ནས། །ས་ལ་མི་དང་མཐོ་རིས་ལྷ་ནི་ན་ཆུང་
]2i



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
མཆོག །བདེ་དགའ་དགའ་བ་ངེས་པར་རབ་ཏུ་ཞི་མཛད་དེ། །ཉོན་མོངས་ཉམ་
ཐག་སེམས་ཅན་ཚོགས་ཀྱི་འཇིགས་སྐྱེ་དང༌། །འཆི་བ་ཞི་མཛད་རྒྱལ་བའི་དབང་
པོ་ཉིད་བརྙེད་ནས། །འཇིག་རྟེན་ལས་འདས་མིང་ཙམ་ཞི་ལ་མི་བསྙེངས་པ། །མི་
བགྲེས་ནོངས་པ་མི་མངའི་གོ་འཕང་བརྙེས་པར་མཛོད། །ཅེས་གསུངས་ཏེ། དེ་ལྟ་
བུའི་རྒྱལ་བའི་དབང་པོ་བརྙེས་ནས། ཟག་བཅས་ཀྱི་ཕུང་པོ་མ་ལུས་པ་འགགས་
པ་ན། འཇིག་རྟེན་ལས་འདས་པ་དངོས་པོ་མེད་པས་མིང་ཙམ། གནོད་པ་མེད་
པས་ཞི་བ། འཇིགས་པ་མེད་པས་མི་བསྙེངས་པ། ཟག་པ་མེད་པས་མི་བགྲེས་པ།
མི་འགྱུར་བས་ནོངས་པ་སྟེ་འཆི་བ་མེད་པ་མྱ་ངན་ལས་འདས་པའི་གོ་འཕང་བརྙེས་
པར་མཛོད་ཅིག རྒྱལ་བའི་དབང་པོ་ཁྱད་པར་ཇི་ལྟ་བུ་ཞིག་བརྙེས་ནས་ཤེ་ན། ས་
ལ་གནས་པའི་མི་དང་། མཐོ་རིས་འདོད་ལྷ་རིས་དྲུག་ནི་ལྷ་ཡི་ན་ཆུང་མཆོག་བསྟེན་
པའི་བདེ་དགའ་ལ་སོགས་པ་འདོད་པའི་བདེ་བ་ལ་དགའ་ཞིང་བག་མེད་པར་གྱུར་
པ་རྣམས་སྐྱོ་བར་བྱས་ཏེ། ཚུལ་ཁྲིམས་ལ་སོགས་པ་འཕགས་ལམ་གྱི་སྦྱོར་བ་དང༌། །
འཕགས་ལམ་དངོས་ལ་བཀོད་ནས་ཞི་བར་མཛད་དེ། ཉོན་མོངས་པས་ཉོན་
མོངས་ཤིང་། སྡུག་བསྔལ་གྱིས་ཉམ་ཐག་པའི་སེམས་ཅན་ཚོགས་ཀྱི་འཇིག་ལྟས་
གཙོ་བྱས་པའི་འཇིགས་པ་དང་། མི་ཤེས་པ་དང་ལས་དང་སྲིད་པ་གསུམ་གྱིས་
གཙོ་བྱས་པའི་སྐྱེ་བ་དང་ལས་དང་ཚེ་ཟད་པ་དང་། ཡ་ང་བ་མ་སྤངས་པས་བྱས་
པའི་འཆི་བ་རྣམས་ཞི་བར་མཛད་པ་དེ་ལྟ་བུའི་རྒྱལ་བའི་དབང་པོ་བརྙེས་ནས་སོ། །
ཅི་ཞིག་བྱས་ནས་ཤེ་ན། གནས་ལུགས་ངེས་པར་འབྱེད་པའི་ཤེས་རབ་



བཤེས་པའི་སྤྲིངས་ཡིག
དང་། མ་ཉམས་པ་ལ་སོགས་པའི་ཡོན་ཏན་དང་ལྡན་པའི་ཚུལ་ཁྲིམས་དང་། ཐམས་
ཅད་ལ་ཆགས་པ་མེད་པའི་གཏོང་བ་ཕུན་སུམ་ཚོགས་པའོ། །ཞེས་པའི་གྲགས་པ་
ལྷ་ཡུལ་དང་ནམ་མཁའ་བར་སྣང་དང་ས་སྟེང་མིའི་འཇིག་རྟེན་རྣམས་སུ་རྒྱས་པར་
མཛད་ནས་སོ། །
ཀླུ་ཡིས་ཡོངས་བཟུངས་གསུང་རབ་ཆུ་གཏེར་ལས་བྱུང་བའི། །ལེགས་
བཤད་པདྨོ་དགེ་ལེགས་སྦྲང་རྩི་འབྱུང་གནས་འདི། །བློ་གྲོས་བློ་ཡི་ཉིན་བྱེད་ཟེར་
གྱིས་རྣམ་ཕྱེ་ཡིས། །སྐལ་བཟང་འཕུར་ལྡིང་བུང་བའི་ཚོགས་རྣམས་ཡི་རང་བྱོས། །
ཐུབ་པའི་གསུང་དང་དམ་པ་རྣམས་ཀྱིས་ལེགས་བཤད་ཀྱི། །གཏམ་བཟང་སྒྲོགས་
པ་འཇིག་རྟེན་འདི་ན་ཡོད་གྱུར་པ། །དེ་སྲིད་འགྲོ་འདི་ལེགས་པའི་མགོན་དང་
བཅས་པ་སྟེ། །དྲི་མེད་མཁའ་ལ་ཉི་འོད་ཤར་བཞིན་རྣམ་པར་མཛེས། །དགེ་
ལེགས་འཇོམས་བྱེད་མེ་ཏོག་མདའ་ཅན་ཕྱོགས་འཕེལ་ཞིང༌། །ཐུབ་པའི་བསྟན་པ་
ལྐོག་མར་སྐྱེ་བོའི་སྲོག་ཕྱིན་འདྲ། །སྐྱེ་རྒུའི་ཚོགས་ཀྱང་ཞི་གྱུར་ཆོས་ཀྱི་ལམ་ལས་
ཉམས། །དགེ་བར་འདོད་རྣམས་གཅིག་ཏུ་དགེ་བའི་ལམ་ལ་བརྟེན། །བདག་གིས་
འདིར་འབད་རྣམ་པར་དཀའ་བའི་དགེ་བ་གང་། །ཀུ་མུ་ཏ་དང་པདྨའི་རྡུལ་ལྟར་
རབ་དཀར་བ། །ཐོབ་པ་གང་དེས་འགྲོ་འདི་ལྟ་བའི་ཆུ་བོ་ལས། །རྣམ་པར་བརྒལ་
ནས་རྣམ་གྲོལ་གླིང་དུ་ཕྱིན་གྱུར་ཅིག ། །
བདག་ཉིད་ཆེན་པོ་འཕགས་པ་ཀླུ་སྒྲུབ་ཀྱིས་མཛད་པ་བཤེས་པའི་སྤྲིངས་ཡིག་གི་འགྲེལ་པ་དོན་
གསལ་བ་ཞེས་བྱ་བ་འདི་ནི། ཡོན་ཏན་རིན་པོ་ཆེ་དུ་མའི་བདག་ཉིད་སྡེ་སྣོད་འཛིན་པ་ཆེན་པོ་མཁན་ཆེན་
Au



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
རྒྱལ་བ་དཔལ་བའི་གསུང་གིས་བསྐུལ་ཞིང་། ལུང་རིགས་སྨྲ་བ་གཙོ་མདོ་བ་ཀུན་དགའ་བཟང་པོ་ལ་སོགས་པ།
རང་གི་སློབ་མ་དགེ་བའི་བཤེས་གཉེན་འགས་ཀྱང་གསོལ་བ་བཏབ་པའི་ངོར། ཤཱཀྱའི་དགེ་སློང་གཞོན་ནུ་བློ་
གྲོས་ཀྱིས་དང་ལ་ས་སྐྱའི་ཆོས་གྲྭ་ཆེན་པོར་སྦྱར་བ་རྫོ་གས་སོ།། །།
གྲོ
(ja
1 2



༄༅། །རྣམ་པར་འཐག་པ་བསྡུས་པའི་མདོའི་རྩ་བ་བཞུགས་སོ། །
སྤོབས་པས་གོ་བར་མི་བྱེད་དོ་ཞེས་ཟེར་ན་ཆོས་སྤོང་བ་ཡིན་ནོ། །སྣང་
བར་ལེགས་པར་བཤད་དོ་ཞེས་ཟེར་ན་ཆོས་སྤོང་བ་ཡིན་ནོ། ཁོང་དུ་མ་ཆུད་པར་
ཚིག་དང་ཚིག་འགལ་བར་བྱས་སོ་ཞེས་ཟེར་ན་ཆོས་སྤོང་བ་ཡིན་ནོ། །ཡི་གེའི་མིང་
གི་དེ་བཞིན་གཤེགས་པའི་བཀའ་ལ་འཇུག་གོ་ཞེས་ཟེར་ན་ཆོས་སྤོང་བ་ཡིན་ནོ། །
མདོ་སྡེ་དང་མདོ་སྡེ་འགལ་བར་བྱས་སོ་ཞེས་ཟེར་ན་ཆོས་སྤོང་བ་ཡིན་ནོ། །ཚིགས་
སུ་བཅད་པ་དང་ཆགས་སུ་བཅད་པ་འགལ་བར་བྱས་སོ་ཞེས་ཟེར་ན་ཆོས་སྤོང་བ་
ཡིན་ནོ་དོན་ལ་ལ་ལ་མོས་ཤིང་། དོན་ལ་ལ་ལ་མི་མོས་ན་ཆོས་སྤོང་བ་ཡིན་ནོ། །
ཆོས་འཆད་པའི་ཚེ་གཏམ་གཞན་དུ་བསྒྱུར་ན་ཆོས་སྤོང་བ་ཡིན་ནོ། །དཀྲུགས་མ་
བྱེད་ན་ཆོས་སྤོང་བ་ཡིན་ནོ། །ཀུན་ཏུ་རྟོག་པས་སྨྲ་ན་ཆོས་སྤོང་བ་ཡིན་ནོ། །འདི་
ལ་དཔྱད་འདི་ལ་མི་དཔྱད་ཞེས་ཟེར་ན་ཆོས་སྤོང་བ་ཡིན་ནོ། །འདི་ནི་རིགས་འདི་
ནི་མི་རིགས་སོ་ཞེས་ཟེར་ན་ཆོས་སྤོང་བ་ཡིན་ནོ། །འཇམ་དཔལ་ངས་ནི་ཉན་ཐོས་
_1
]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
རྣམས་ཀྱི་སྤོབས་པ་གང་ཇི་སྙེད་པ་དང༌། བྱང་ཆུབ་སེམས་དཔའ་རྣམས་ཀྱི་སྤོབས་
པ་གང་ཇི་སྙེད་པ་དེ་དག་ཐམས་ཅད་ནི་དེ་བཞིན་གཤེགས་པའི་མཐུ་ཡིན་ནོ། །
འཇམ་དཔལ་ངས་ནི་བྱང་ཆུབ་ཏུ་ཡང་སྨོན་ལམ་ལེགས་པར་བཏབ་པ་
ཡིན་ན། འདི་ལྟར་མི་བླུན་པོ་དེ་དག་ངན་སོང་དུ་འགྲོ་བར་བདུད་ཀྱིས་བྱིན་གྱིས་
བརླབས་པའི་ཕྱིར། དེ་ལ་ཡང་སྐྱོན་འདོགས་པར་སེམས་སོ། །དེ་བཞིན་གཤེགས་
པས་གནང་བའི་ཆོས་སྨྲ་བ་དེ་དག་ལ་ཡང་སྐྱོན་འདོགས་པར་སེམས་སོ། །བརྙེད་
པའི་ཕྱིར་སེམས་བསྲུང་བར་གནས་པ་ཡིན་གྱི། དེ་བཞིན་གཤེགས་པའི་བསྟན་པ་
བསྲུང་བའི་ཕྱིར་གནས་པ་མ་ཡིན། རིགས་ལས་བསྡུས་པས། བྲམ་ཟེ་དང་ཁྱིམ་
བདག་རྣམས་ལ་སྨྲ་བ་ནི། འདི་སྐད་ཁྱོད་ཀྱིས་ལེགས་པར་སྨོས། ཁྱོད་ཀྱིས་དེ་
བཞིན་གཤེགས་པའི་བཀའ་ལེགས་པར་རྟོགས་སོ་ཞེས་ཟེར་ཏེ། ཕྱོགས་ཀྱིས་ཡང་
ཕྱོགས་གཅིག་སྨྲས་པ་ལ་རྗེས་སུ་ཡི་རང་བའི་གཞིས་དེ་དག་ཆོས་སྤོང་བར་གྱུར་
པའང་འདི་ལྟ་སྟེ་ངན་སོང་ཆེན་པོར་འགྲོ་བར་འགྲོ་བ་མཚུངས་པར་འགྱུར་རོ། །
ཞེས་གསུངས་སོ། །དགེའོ།། །།
] )



༄༅། །རྣམ་པར་འཐག་པའི་མདོའི་འགྲེལ་པ་བཞུགས་སོ། །
རང་བཞིན་རྣམ་དག་རིན་ཆེན་ཁམས་ལས་གྲུབ། །དོན་གཉིས་ཕུན་ཚོགས་སྐུ་
གསུམ་དཀྱིལ་འཁོར་རྒྱས། །ལྷུན་གྲུབ་ཕྲིན་ལས་བཟང་པོའི་འོད་དཀར་ཅན། །
ཐུབ་དབང་ཟླ་བ་དེ་ལ་ཕྱག་འཚལ་ལོ། །འཕགས་པ་རྣམ་པར་འཐག་པ་བསྡུས་པའི་
མདོའི་དུམ་བུ་འདི་ལ། དོན་གསུམ་གྱིས་ཤེས་པར་བྱ་སྟེ། འདི་ལྟར་དགོས་པ་དང་།
བསྡུས་པ་དང་། ཚིག་གི་དོན་ནོ། །དང་པོ་ནི། འདི་ལས་ཆོས་སྤོང་གི་ལས་ཀྱི་
མཚན་ཉིད་དང་། ཉེས་དམིགས་ཇི་ལྟ་བ་བཞིན་བདེ་བླག་ཏུ་རྟོགས་ནས། དེ་ལ་
གཡང་ས་དང་འདྲ་བར་ལྟས་ཏེ་སྤང་ཞིང་། དེ་སྤོང་བའི་ཐབས་ཆོས་དང་ཆོས་སྨྲ་
བའི་གང་ཟག་ལ་དད་ཅིང་གུས་པའི་བཀུར་སྟི་དང༌། རིམ་གྲོ་ཆེར་བསྐྱེད་པས།
གནས་སྐབས་དང་མཐར་ཐུག་གི་དོན་ཕུན་སུམ་ཚོགས་པ་ཐོབ་པ་ཞེས་བྱ་བ་འདི་
ཡིན་ནོ། །འདིའི་བསྡུས་པའི་དོན་ནི་གཉིས་ཏེ། ཆོས་སྤོང་གྱི་ལས་སྤོང་བར་གདམས་
པ་དང་། སྤང་བྱ་ཆོས་སྤོང་གི་ལས་ཀྱི་མཚན་ཉིད་བསྟན་པའོ། །དང་པོ་སེམས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཅན་དག་ཅེས་པ་ནས། མི་ལྟུང་བར་བྱ་ཞེས་པའི་བར་རོ། ། །
གཉིས་པ་ལ་མདོར་བསྟན། རྒྱས་བཤད་གཉིས་ལས། དང་པོ་ལ་ཡང་།
ཆོས་སྤོང་དངོས་མདོར་བསྟན་པ་དང༌། དེའི་རྒྱུས་དཀོན་མཆོག་གཞན་གཉིས་ཀྱང་
སྤོང་བར་བསྟན་པའོ། །དེ་དག་ཀྱང་གོ་རིམ་བཞིན་དུ། དེ་ནས་ཞེས་པ་ནས། ཆོས་
སྤོང་བའོ། །ཞེས་པའི་བར་དང་། གང་ཆོས་སྤོང་བ་དེས་ཞེས་པ་ནས། ངན་དུ་བརྗོད་
པ་ཡིན་ནོ་ཞེས་པའི་བར་རོ། ། རྒྱས་པར་བཤད་པ་ལ། ཆོས་སྤོང་བའི་ངོ་བོ་དང་།
དེའི་འབྲས་བུ་ཉེས་དམིགས་གཉིས་ཀྱིས་ཤེས་པར་བྱའོ། ། །
དང་པོ་ལ་ཡང་བསྟན་བྱ་ཆོས་ལ་ལོག་པར་ཞུགས་པ་དང་། སྟོན་བྱེད་གང་
ཟག་ལ་ལོག་པར་ཞུགས་པ་གཉིས་སོ། །དང་པོ་ལ་ཡང་ཤེས་བྱ་ཡུལ་ལ་རིགས་མི་
རིགས་སུ་འབྱེད་པ་དང༌། འཇུག་ཡུལ་ཐེག་པ་ལ་མཆོག་དམན་དུ་འབྱེད་པ་དང་།
ཉམས་ལེན་བསླབ་བྱ་ལ་བཟང་ངན་དུ་འབྱེད་པ་དང་གསུམ་གྱིས་ཤེས་པར་བྱ་སྟེ།
དེ་དག་ཀྱང་གོ་རིམ་བཞིན་དུ། འདི་ནི་རིགས་པའོ་ཞེས་པ་དང་། འདི་ནི་བྱང་ཆུབ་
སེམས་དཔའ་རྣམས་ཀྱི་ཆེད་དུའོ་ཞེས་པ་དང་། འདི་ནི་བྱང་ཆུབ་སེམས་དཔའ་རྣམས་
ཀྱི་བསླབ་པའོ་ཞེས་པ་རྣམས་ཡིན་ནོ། །སྟོན་བྱེད་གང་ཟག་ལ་ལོག་པར་ཞུགས་པ་
ལ་ཡང་། ཡང་དག་པའི་ཆོས་སྨྲ་བ་ལ་ཕྲག་དོག་གིས་སྤྱོད་པ་དང་། མ་སྦངས་པའི་
ཆོས་སྨྲ་བ་ལ་བསྙེན་བཀུར་གྱི་ཕྱིར་སྨོད་པའོ། ། དང་པོ་ལ་ཡང་། ཆོས་སྨྲ་བའི་
ཉེས་པ་བརྗོད་པ་ཉན་པ་པོ་དང་འབྲེལ་བའི་ཆོས་སྤོང་དང་། བསྟན་བྱའི་ཆོས་ལ་
ལོག་པར་སྒྲུབ་པ་འཆད་པ་པོ་དང་འབྲེལ་བའི་ཆོས་སྤོང་དང༌། ཡང་དག་པའི་ཆོས་
[ 25



རྣམ་པར་ཐག་པའི་མདོའི་འགྲེལ་པ།
སྨྲ་སངས་རྒྱས་གྱིས་བྱིན་གྱིས་བརླབས་པར་བསྟན་པ་དང་གསུམ་མོ། །དང་པོ་ལ་
ཡང་ཀུན་སློང་སྤོབས་པ་འབྲེལ་བའི་སྐྱོན་བརྗོད་པ་དང༌། འཆད་པ་པོ་གང་ཟག་
དང་འབྲེལ་བའི་སྐྱོན་བརྗོད་པ་དང་། འཆད་བྱེད་ཚིག་དང་འབྲེལ་བའི་སྐྱོན་བརྗོད་པ་
གསུམ་གྱིས་ཤེས་པར་བྱ་སྟེ། དང་པོ་ནི། སྤོབས་པ་ཡོད་དོ་ཞེས་པ་དང་། སངས་
རྒྱས་འབྱུང་བ་མེད་པར་ཞེས་པ་དང་། གཟུངས་ཐོབ་པའི་ཐོབ་པ་ནི། ཞེས་པ་
རྣམས་ཀྱིས་བསྟན་ཏོ། །གཉིས་པ་ནི། ཆོས་སྨྲ་བའི་སྤྱོད་པ་ཉེ་བར་ཞེས་པ་ནས།
སྤྱོད་པ་དང་ཚུལ་ཁྲིམས་ཉམས་པར་གླེང་ན་ཞེས་པའི་བར་གྱིས་བསྟན་ཏོ། །གསུམ་པ་
ནི༑ ཆོས་ནི་ཆོས་མ་ཡིན་པར་སྟོན་ཅེས་པ་དང་། སྤོབས་པས་གོ་བར་མི་བྱེད་དོ་
ཞེས་པ་ནས། ཚིགས་སུ་བཅད་པ་དང་། ཚིགས་སུ་བཅད་པར་ཞེས་པའི་བར་གྱིས་
བསྟན་ཏོ། །བསྟན་བྱ་ཆོས་ལ་ལོག་པར་བསྒྲུབ་པ་ལ། འཆད་པ་པོ་དང་འབྲེལ་བའི་
ཆོས་སྤོང་ནི། དོན་ལ་ལ་ལ་མོས་ཞེས་པ་ནས། འདི་ནི་རིགས་འདི་ནི་མི་རིགས་
ཞེས་པའི་བར་དུའོ། །ཡང་དག་པའི་ཆོས་སྨྲ་སངས་རྒྱས་ཀྱིས་བྱིན་གྱིས་བརླབས་པར་
བསྟན་པ་ནི། འཇམ་དཔལ་ཉན་ཐོས་ཀྱིས་ཞེས་པ་ནས། དེ་དག་ལ་ཡང་སྐྱོན་འདོགས་
པར་སེམས་སོ་ཞེས་པའི་བར་རོ། །མ་བསླབས་པའི་ཆོས་སྨྲ་ལ་བསྙེས་བཀུར་གྱི་
དབང་གིས་བསྟོད་པ་ནི། བསྙེད་པའི་ཕྱིར་ཞེས་པ་ནས། དེ་དག་ཆོས་སྤོང་བར་
གྱུར་པས་ཞེས་པའི་བར་རོ། །དེའི་འབྲས་སུ་ཉེས་དམིགས་ནི་འདི་ལྟ་སྟེ་ངན་སོང་
ཆེན་པོ་ཞེས་པ་ལ་སོགས་པ་རྣམས་སོ། །ཚིག་གི་དོན་ལ། སྤྱི་དང་ཡན་ལག་གི་
དོན་གཉིས་ལས། དང་པོ་ནི། གང་སྤང་བར་བྱ་བའི་ཆོས། གང་ཞིག་སྤོང་བར་
1
t)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྱེད་པའི་གང་ཟག གང་གིས་སྤོང་བར་བྱེད་པའི་རྒྱུ། ཇི་ལྟར་སྤོང་བའི་ཚུལ།
སྤངས་བའི་ཉེས་དམིགས་ཀྱི་འབྲས་བུ་རྣམས་ཀྱིས་ཤེས་པར་བྱའོ། །དང་པོ་ནི་རྒྱུད་བླ་
མར་གང་ཞིག་དོན་ལྡན་ཆོས་དང་ཉེར་འབྲེལ་ཞིང་། ཁམས་གསུམ་ཀུན་ནས་ཉོན་
མོངས་སྤོང་བྱེད་གསུང༌། །ཞི་བའི་ཕན་ཡོན་སྟོན་པར་མཛད་པ་གང་། །དེ་ནི་དྲང་
སྲོང་གསུང་ཡིན་ཞེས་པའི། མཚན་ཉིད་ཅན་གྱི་བདེ་བར་གཤེགས་པའི་བཀའ་
མཐའ་དག་དང་། ཡང་གང་ཞིག་རྒྱལ་བའི་བསྟན་པ་འབའ་ཞིག་གི །དབང་བྱས་
རྣམ་གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །
དེ་ཡང་དྲང་སྲོང་བཀའ་བཞིན་སྤྱི་བོས་བླང་། །ཅེས་པའི་མཚན་ཉིད་ཅན་གྱི་དགོངས་
འགྲེལ་གྱི་བསྟན་བཅོས་རྣམ་དག་རྣམས་ཡིན་ནོ། །གཉིས་པ་ནི། རྒྱན་དུ་རིགས་
མེད་གྲོགས་ངན་སྔོན་དགེ་མ་བསམས་བློ་མ་སྦྱངས། །ཆོས་འདི་སྐྲག་འགྱུར་འདི་
ན་དོན་ཆེན་འདི་ལས་ལྷུང་། །ཞེས་པ་ལྟར། ཆོས་ཟབ་མོ་ལ་མོས་པའི་མཐུན་རྐྱེན། །
རང་རྒྱུད་དང་འབྲེལ་བ་རིགས་ལ་སོགས་པ་གསུམ་ལ་ཚང་བ་དང་། འགལ་རྐྱེན་
གཞན་རྒྱུད་དང་འབྲེལ་བ་ཆོས་སྤོང་བའི་ སྡིག་ པའི་ གྲོགས་པོས་ཡོངས་སུ་ཟིན་
པའི་གང་ཟག་གོ །གསུམ་པ་ནི། རྒྱུད་བླ་མར། ཉོན་མོངས་རྨོངས་བདག་རྣམས་
ཀྱིས་འཕགས་ལ་བསྐུར་བ་དང༌། །དེས་གསུངས་ཆོས་ལ་བརྙས་གང་དེ་ཀུན་ཞེན་
བལྟས་བྱས། །ཞེས་དང༌། བློ་དམན་ཕྱིར་དང་དཀར་པོ་བྲལ་ཕྱིར་ལོག་པའི་ང་
རྒྱལ་ལ་བརྟེན་ཕྱིར། །དམ་ཆོས་འཕོངས་པས་སྒྲིབ་པ་བདག་ཕྱིར་དྲང་དོན་དེ་ཉིད་
འཛིན་པའི་ཕྱིར། །རྙེད་ལ་སྐམ་ཕྱིར་ལྟ་བའི་དབང་ཕྱིར་ཆོས་སུན་འབྱིན་པ་བརྟེན་



རྣམ་པར་ཐག་པའི་མདོའི་འགྲེལ་པ།
པའི་ཕྱིར། །ཆོས་འཛིན་སྤྲིང་ཕྱིར་མོས་པ་དམན་ཕྱིར་དགྲ་བཅོམ་རྣམས་ཀྱིས་ཆོས་
སྤོང་བྱེད། །ཅེས་གསུངས་པ་ལྟར་རོ། །བཞི་པ་ནི། འདི་ནི་ཆོས་མ་ཡིན། འདུལ་
བ་མ་ཡིན། སངས་རྒྱས་ཀྱི་བསྟན་པ་མ་ཡིན་ཞེས་སམ། ཡང་ན་མདོའི་དུམ་བུ་
འདི་ཉིད་ལས་བྱུང་བ་ལྟར་རོ། །ལྔ་པ་ནི། རྒྱུད་བླ་མར། ཇི་ལྟར་ཟབ་མོའི་ཆོས་
ཉམས་དེ་བཞིན་མཁས་པ་རྣམས་ཀྱི་མེ་དང་ནི། །མི་ཟད་སྦྲུལ་གདུག་གཤེད་མ་
དང་ནི་ཐོག་ལའང་ཤིན་ཏུ་འཇིགས་མི་བྱ། །མེ་སྤྲུལ་དགྲ་དང་རྡོ་རྗེའི་མེས་ནི་སྲོག་
དང་བྲལ་བ་ཙམ་བྱེད་དེ། །དེ་ལས་མནར་མེད་རྣམས་ཀྱི་འགྲོ་བ་ཤིན་ཏུ་འཇིགས་
པར་འགྲོ་མི་འགྱུར། །གང་ཞིག་ཡང་ཡང་སྡིག་གྲོགས་བརྟེན་པས་སངས་རྒྱས་ངན་
སེམས་ལྡན་གྱུར་དང༌། །ཕ་མ་དགྲ་བཅོམ་གསོད་པ་བྱ་བ་མིན་བྱེད་མཆོག་ཚོགས་
འབྱེད་པའི་མི། །
དེ་ཡང་ཆོས་ཉིད་ངེས་པར་བསམ་པས་མྱུར་དུ་དེ་ལས་ཐར་འགྱུར་གྱི་
།གང་ཞིག་ཡིད་ནི་ཆོས་ལ་སྡང་བ་དེ་ལ་ཐར་པ་ག་ལ་ཡོད། །ཅེས་གསུངས་པ་ལྟར་
རོ། །ད་ནི་ཡན་ལག་གི་དོན་བཤད་པར་བྱ་སྟེ། ཆོས་སྤོང་གི་གཡང་ས་ཆེན་པོར་
ཞེས་པ་ནི། ལས་དེའི་འབྲས་བུ་རྣམ་པར་སྨིན་པ་མནར་མེད་པ་ལ་སོགས་པའི་
ངན་སོང་རྣམས་ནི་དཔག་ཚད་སྟོང་དུ་ཟབ་ཅིང་། ངོས་བཞི་བྲག་རི་སྟག་པོས་ཀུན་
ནས་བསྐོར་བའི་གཡང་ས་ཆེན་པོ་དང༌། གང་དུ་ལྷུང་ན་ཐར་བར་དཀའ་ཞིང༌།
སྡུག་བསྔལ་དང་ཡིད་མི་བདེ་བ་མང་པོའི་གནས་སུ་གྱུར་ པར་ཆོས་མཐུན་པའི་
ཕྱིར། གཡང་ས་ཞེས་བྱ་ལ། དེའི་རྒྱུར་ཆོས་སྤོང་བའི་ལས་ལ་ཡང་འབྲས་བུའི་མིང་
} 31



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གིས་བཏགས་ཏེ། གཡང་ས་ཞེས་བརྗོད་དོ། །གང་ཤེས་ནས་སྤོང་བར་བྱ་བ། ཆོས་
སྤོང་གི་ལས་དེ་ཡང་། གདུལ་བྱ་རྣམས་ཀྱིས་མི་ཤེས་པས། དེའི་རང་བཞིན་ཇི་ལྟ་
བུ་ཡིན་པ་སྟོན་པ་ལ་ཞུས་པ་ནི། དེ་ནས་ཞེས་སོགས། དེའི་ལན་བཅོམ་ལྡན་
འདས་ཀྱིས་བཀའ་སྩལ་པ་ནི། འཇམ་དཔལ་ཞེས་སོགས་པ། དེ་ལ་བཀའ་ལ་ལ་
བཟང་བར་འདུ་ཤེས། ལ་ལ་ངན་པར་འད་ཤེས་པས་ཆོས་སྤོང་བ་ནི། དེ་བཞིན་
གཤེགས་པའི་བཀའ་ལ་བཟང་ངན་མེད་པའི་ཕྱིར་ཏེ། ཐམས་ཅད་ཀྱང་དེ་བཞིན་
ཉིད་དུ་འབབ་ཅིང་། དེ་བཞིན་ཉིད་ལ་གཞོལ་བས། དེ་ཁོ་ན་ཉིད་ཀྱི་བདུད་རྩི་ལ་
འཇུག་པའི་ཐབས་སུ་མ་གྱུར་པ་གཅིག་ཀྱང་མེད་པའི་ཕྱིར་རོ། །དེ་སྐད་དུ་ཡང་།
བཞི་བརྒྱ་པ་ལས།ཡོད་དང་མེད་དང་ཡོད་མེད་དང་། །གཉིས་ཀ་མིན་ཞེས་ཀྱང་
བསྟན་ཏེ། །ནད་ཀྱི་དབང་གིས་ཐམས་ཅད་ཀྱང་། །སྨན་ཞེས་བྱ་བར་འགྱུར་མིན་
ནམ། །ཞེས་གང་གསུངས་པ་ཡིན་ནོ། །བཀའ་ལ་དྲང་ངེས་ཀྱི་དབྱེ་བ་ཡོད་པ་མ་
ཡིན་ནམ། ཇི་ལྟར་བཟང་ངན་མེད་ཅེས་ན། དྲང་ངེས་ཀྱི་ཁྱད་པར་ཡོད་ཡོད་ན་
ཡང་། དེ་ཙམ་གྱིས་བཟང་ངན་དུ་མི་འགྱུར་ཏེ། གདུལ་བྱའི་བསམ་པ་ལ་ལྟོས་
ནས་བསྟན་པར་བྱ་བ་སྟོང་པ་ཉིད། མཚན་མ་མེད་པ་ལ་སོགས་པའི་གནས་ལུགས་
ཀྱི་དོན་གཅིག་ཉིད། གདུལ་བྱ་ཁ་ཅིག་ལ་ལྡེམ་པོའི་ངག་གིས་མིང་གཞན་དང་
གཞན་དུ་བསྟན་ལ། ཁ་ཅིག་ལ་དེ་ཉིད་སྒྲ་ཇི་བཞིན་པར་བསྟན་པས་དྲང་ངེས་སུ་
འཇོག་པ་ཙམ་མ་གཏོགས་དགོངས་པ་གཅིག་ཡིན་པའི་ཕྱིར་དང༌། གཞན་དུ་ན་དེ་
བཞིན་གཤེགས་པའི་བཀའི་དགོངས་པ་ནང་འགལ་བས་གསུང་པ་པོ་ཐམས་ཅད་
1



རྣམ་པར་ཐག་པའི་མདོའི་འགྲེལ་པ།
མཁྱེན་པ་མ་ཡིན་པར་ཐལ་བའི་ཕྱིར་རོ། །
གང་ཆོས་སྤོང་བ་དེས་ཆོས་སྤངས་པས་དེ་བཞིན་གཤེགས་པ་ལ་སྐུར་བ་
འདེབས་པ་ཡིན་ཅེས་པ་ནི། བསྟན་བྱ་ཆོས་ལ་ངན་པར་འདུ་ཤེས་ནས་སྤོང་བས་ན།།
དེ་སྟོན་པ་པོ་ལ་དེ་ཁོ་ན་ཉིད་ཇི་ལྟ་བ་བཞིན་རྟོགས་ནས། ཕྱིན་ཅི་མ་ལོག་པར་
སྟོན་པ་མ་ཡིན་པར་དོན་གྱིས་ན་བསྐུར་པ་བཏབ་པ་ཡིན་ཏེ། གཞན་དུ་ན་དེ་བསྟན་
པའི་ཆོས་ལ་གུས་པར་མི་བྱེད་པ་འགལ་བའི་ཕྱིར་རོ། །དེས་འཕགས་པའི་དགེ་
འདུན་ལ་ངན་དུ་བརྗོད་པ་ཡང་ཡིན་ཏེ། དགེ་འདུན་ནི་སངས་རྒྱས་ཀྱི་བསྟན་པ་
དམ་པའི་ཆོས་ལ་རྗེས་སུ་སློབ་པས་རབ་ཏུ་ཕྱེ་བ་ཡིན་ལ། བསྟན་པ་ལ་ངན་པར་
འདུ་ཤེས་པ་ན། དེ་ལ་ཚད་མར་འཛིན་ཅིང་རྗེས་སུ་སློབ་པའི་གང་ཟག་ལ་མཆོག་
ཏུ་འཛིན་པ་འགལ་བའི་ཕྱིར་རོ། །མདོ་སྡེ་འདི་ནི་རིགས་ཏེ། རིགས་པ་དང་ལྡན་
པ་དོན་དམ་པའི་བདེན་པ་སྟོན་པའི་ཕྱིར་རོ། །མདོ་སྡེ་འདི་ནི་མི་རིགས་ཏེ། རིགས་
པས་བརྟག་མི་བཟོད་པ་ཀུན་རྫོབ་ཀྱི་བདེན་པ་སྟོན་པའི་ཕྱིར་རོ། །ཞེས་ཟེར་ན།
ཀུན་རྫོབ་སྟོན་པ་དྲང་དོན་གྱི་ཆོས་ངན་པར་འཛིན་པས་ཆོས་སྤོང་བ་ཡིན་ནོ། །ཀུན་
རྫོབ་སྟོན་པ་དོན་དམ་བདེན་པ་སྟོན་པ་ལས་ངན་པར་འཛིན་པ་འདི་ཇི་ལྟར་ན།
ཆོས་སྤོང་བར་འགྱུར་ཞེ་ན། གང་ཞིག་དོན་དམ་པའི་བདེན་པ་མཆོག་ཏུ་བཟུང་
ནས་དེ་རྟོགས་པར་འདོད་པ་དེ་ནི། ཀུན་རྫོབ་ཀྱི་བདེན་པ་ངན་པར་བཟུང་ནས་
སྤང་བར་འོས་པ་མ་ཡིན་ཏེ། ཆུ་འདོད་པས་སྣོད་བརྟེན་པར་བྱ་བ་ལྟར། ཀུན་རྫོབ་
ཀྱི་བདེན་པ་རྣམ་པར་བཞག་པ་ལ་ཤིན་ཏུ་གུས་པར་བྱ་བ་ཡིན་ཏེ། དེ་ནི་དོན་དམ་
1.{{



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པའི་བདེན་པ་རྟོགས་པའི་ཐབས་ཡིན་པའི་ཕྱིར་རོ། །དེ་ལྟར་ཡང་། དབུ་མ་རྩ་བ་
ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །དམ་
པའི་དོན་ནི་མི་རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་གང་གསུངས་
པ་ཡིན་ནོ། །དེ་ཉིད་ཀྱི་ཕྱིར། དེ་བཞིན་གཤེགས་པ་རྣམས་བདེན་པ་གཉིས་ཀྱི་སྒོ་
ནས་ཆོས་སྟོན་པར་མཛད་པ་ཡིན་ཏེ། དེ་ཉིད་ལས། སངས་རྒྱས་རྣམས་ཀྱིས་ཆོས་
བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་རྫོ་བ་བདེན་པ་
དང༌། །དམ་པའི་དོན་གྱི་བདེན་པའོ། །ཞེས་གསུངས་སོ། །དེ་བས་ན་ཀུན་རྫོབ་
བདེན་པ་སྟོན་པའི་མདོ་སྡེ་རྣམས་ངན་པའོ་ཞེས་ཁྱད་དུ་གསོད་པར་འོས་པ་མ་
ཡིན་ནོ། །འདི་ནི་ཟབ་པ་དང་རྒྱ་ཆེ་བ་ལ་མོས་པ་དབང་པོ་རྣོན་པོ་བྱང་ཆུབ་སེམས་
དཔའ་རྣམས་ཀྱི་ཆེད་དུ་གསུངས་པ་མཆོག་གོ །འདི་ནི་རང་ཉིད་གཅིག་པུ་ཞི་བ་
དང༌། དུལ་བར་བྱ་བའི་ཕྱིར་ཞུགས་པ་དང་དབང་པོ་དམན་པ་ཉན་ཐོས་རྣམས་ཀྱི་
ཆེད་དུ་གསུངས་པ་དམན་པའོ། །འདི་ནི་དབང་པོ་འབྲིང་པོ་རང་སངས་རྒྱས་རྣམས་
ཀྱི་ཆེད་དུ་གསུངས་པས་འབྲིང་དུ་གྱུར་པའོ། །ཞེས་ཟེར་ན་ཐེག་དམན་གྱི་མདོ་སྡེ་
ཁྱད་དུ་གསོད་པས་ཆོས་སྤོང་བ་ཡིན་ནོ། །ཅི་སྟེ་ཉན་རང་གི་ཐེག་པ་ནི། ཐེག་པ་
ཆེན་པོ་ལས་དམན་པ་མ་ཡིན་ནམ། ཇི་ལྟར་ན། དེ་དག་ལ་དམན་པར་བཟུང་བས་
ཆོས་སྤོང་བ་ཡིན་ནོ་ཞེ་ན། ཉན་ཐོས་དང་རང་སངས་རྒྱས་ཀྱི་ཐེག་པ་ཡང་། ཟབ་
པ་དང་རྒྱ་ཆེ་བ་ལ་མོས་པ་རང་བཞིན་གྱི་དབང་པོ་རྣོན་པོའི་རིགས་ཅན་དག་གིས་
མངོན་དུ་བྱ་བའི་ལམ་མ་ཡིན་ཡང་། གཞན་རྗེས་སུ་འཛིན་པའི་ཡན་ལག་དུ་ཤེས་
] 3:4



རྣམ་པར་ཐག་པའི་མདོའི་འགྲེལ་པ།
པར་བྱ་བའི་ཡན་ལག་ཡིན་ཏེ། བྱང་ཆུབ་སེམས་དཔའ་རྣམས་ཀྱི་རྒྱུའི་གནས་
སྐབས་སུ། ཐེག་པ་གསུམ་གྱི་ལམ་ཐམས་ཅད་ཤེས་པར་བྱ་ཞིང་། འབྲས་བུའི་
གནས་སྐབས་སུ་ཐེག་པ་གསུམ་གྱི་ཡོན་ཏན་ཐམས་ཅད་མངོན་དུ་བྱ་དགོས་པའི་
ཕྱིར་རོ། །ཇི་སྐད་དུ་བཅོམ་ལྡན་འདས་མ་ལས། རབ་འབྱོར་ཉན་ཐོས་ཀྱི་ལམ་
གང་ཡིན་པ་དང་། རང་སངས་རྒྱས་ཀྱི་ལམ་གང་ཡིན་པ་དང་། སངས་རྒྱས་ཀྱི་
ལམ་གང་ཡིན་པའི་ལམ་ཐམས་ཅད་བསྐྱེད་པར་བྱ་ཞིང་། ལམ་ཐམས་ཅད་ཤེས་
པར་བྱའོ། །ཞེས་གང་གསུངས་པ་ལྟར་རོ། །དམན་པ་ལ་མོས་པ་ཉན་རང་གི་
རིགས་ཅན་དག་གིས་ནི། ཉན་རང་གི་ཐེག་པ་དེ་ཉིད་ཐེག་པ་ཆེན་པོ་དེ་ལ་འཇུག་
པའི་ཐེམ་སྐས་ལྟ་བུ་ཡིན་ཏེ། དེ་དག་ཉན་རང་གི་ལམ་གྱི་ཐོག་མར་རྒྱུད་ཡོངས་སུ་
མ་སྤངས་པར་ཐེག་པ་ཆེན་པོ་ཟབ་པ་དང་རྒྱ་ཆེ་བའི་ཆོས་ཀྱི་སྣོད་དུ་མི་རུང་བའི་
ཕྱིར་དང༌། མཐར་ཐུག་ཐེག་པ་གཅིག་ཉིད་ཀྱིས་དེ་དག་གིས་ཀྱང་སངས་རྒྱས་ཐོབ་
པར་བྱ་དགོས་པའི་ཕྱིར་རོ། །དེ་ཉིད་ཀྱི་ཕྱིར་དམན་པའི་མྱང་འདས་གཉིས་ནི། ལམ་
རིང་པོས་དུབ་པའི་འགྲོན་པོ་དབུགས་དབྱུང་བའི་ཕྱིར་གྲོང་ཁྱེར་སྤྲུལ་པ་ལྟར།
ཐེག་པ་ཆེན་པོ་ལ་འཇུག་པའི་ཐབས་ལ་མཁས་པ་ཡིན་པར་བཅོམ་ལྡན་འདས་
ཀྱིས་མདོ་སྡེ་རྣམས་ལས་གསུངས་སོ། །དཔལ་ལྡན་ཟླ་བ་གྲགས་པས་དབུ་མ་ལ་
འཇུག་པར་ཡང་། གང་ཕྱིར་འགྲོ་ལ་ཉེས་པ་བསྐྱེད་ཕྱིར་སྙིགས་མ་འདི་དག་ཡོད་
གྱུར་པ། །དེ་ཕྱིར་འཇིག་རྟེན་སངས་རྒྱས་སྤྱོད་ཡུལ་གཏིང་ཟབ་ལ་འཇུག་མི་འགྱུར་
ཞིང༌། །བདེ་གཤེགས་གང་ཕྱིར་ཁྱེད་ལ་མཁྱེན་རབ་ཐུགས་རྗེ་ཐབས་དང་ལྷན་
།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཅིག་པ། །མངའ་དང་གང་ཕྱིར་བདག་གིས་སེམས་ཅན་སྒྲོལ་ཞེས་ཁྱེད་ཀྱིས་ཞལ་
བཞེས་པ། །དེ་ཕྱིར་མཁས་པས་རིན་པོ་ཆེའི་གླིང་དུ་ཆས་པའི་འགྲོ་ཚོགས་ཀྱི། །
ངལ་བ་ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། ཁྱོད་ཀྱི་
ཐེག་པ་འདི་ནི་སློབ་མ་ཉེ་བར་ཞེ་བའི་ཚུལ་ལ་ཡིད། །སྔར་བར་མཛད་ཅིང་རྣམ་
པར་དབེན་ལ་བློ་སྦྱངས་རྣམས་ལ་ལོགས་སུ་གསུངས། །ཞེས་གང་གསུངས་པ་
ཡིན་ནོ། །དེ་བས་ན་ཐེག་པ་དམན་པའི་མདོ་སྡེ་དག་ཀྱང་གདུལ་བྱ་དམན་པ་དང་
མཆོག་ལ་གཞོལ་བ་གཉིས་ག་ལ་ཡང་། ཉེ་བར་འཁོར་བས་དམན་པའོ། །ཞེས་
ཁྱད་དུ་གསོད་པར་འོས་པ་མིན་ནོ། །ཕ་རོལ་ཏུ་ཕྱིར་པ་དྲུག་གི་ནང་ནས། ཤེས་
རབ་ཀྱི་ཕ་རོལ་ཏུ་ཕྱིན་པ་འདི་ནི་བྱང་ཆུབ་སེམས་དཔའི་བསླབ་བྱའོ། །
སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་ལྔ་པོ་འདི་ནི་སྤྲོས་པ་དང་བཅས་
པ་ཉིད་ཀྱིས་བྱང་ཆུབ་སེམས་དཔའི་བསླབ་བྱ་མ་ཡིན་ནོ་ཞེས་ཟེར་ན། ཐབས་ཀྱི་
ཆ་ཁྱད་དུ་བསད་པས་ཆོས་སྤོང་བ་ཡིན་ནོ། །སྦྱིན་པ་ལ་སོགས་པ་རྣམས་ནི་ཤེས་
རབ་ལས་དམན་པ་མ་ཡིན་ནམ། ཇི་ལྟར་ན། དེ་ལ་དམན་པར་བཟུང་བས་ཆོས་
སྤོང་བ་ཡིན་ཞེ་ན། ཐབས་དང་བྲལ་བའི་ཤེས་རབ་རྐྱང་པ་དང་། ཤེས་རབ་དང་
བྲལ་བའི་ཐབས་རྐྱང་པས་ནི། བྱང་ཆུབ་སེམས་དཔའ་མངོན་པར་འདོད་པའི་དོན་
མི་གནས་པའི་མྱ་ངན་ལས་འདས་པ་ཐོབ་པར་ནུས་པ་མ་ཡིན་ཏེ། འཁོར་བ་དང་
མྱ་ངན་ལས་འདས་པའི་མཐའ་གཉིས་གང་རུང་དུ་ལྟུང་བར་འགྱུར་བའི་ཕྱིར་རོ། །
དེས་ན་གང་ཞིག་མི་གནས་པའི་མྱ་ངན་ལས་འདས་པ་ཐོབ་པར་འདོད་པ་དེས་ནི།
13



རྣམ་པར་ཐག་པའི་མདོའི་འགྲེལ་པ།
ཐབས་དང་ཤེས་རབ་ཟུང་དུ་འབྲེལ་བའི་ལམ་ལ་སློབ་དགོས་པས། སྦྱིན་པ་ལ་
སོགས་པ་ལ་དམན་པར་བཟུང་ནས་ཁྱད་དུ་གསོད་པར་འོས་པ་མ་ཡིན་ནོ། །ཡང་
ན་ཐེག་པ་གསུམ་གྱི་ནང་ནས་ཐེག་པ་ཆེན་པོ་འདི་ནི། བྱང་ཆུབ་སེམས་དཔའ་རྣམས་
ཀྱི་བསླབ་བྱའོ། །ཉན་རང་གི་ཐེག་པ་འདི་ནི། བྱང་ཆུབ་སེམས་དཔའི་བསླབ་བྱ་
མ་ཡིན་ནོ་ཞེས་ཟེར་ན། ཆོས་སྤོང་བ་ཡིན་ཏེ། ཇི་སྐད་དུ། རྒྱལ་སྲས་རྣམས་ཀྱིས་
མི་བསླབ་པའི། །དངོས་དེ་གང་ནའང་ཡོད་མ་ཡིན། །ཞེས་པའི་ཚུལ་གྱིས་ཐེག་པ་
གསུམ་གྱི་ལམ་ཐམས་ཅད་བྱང་ཆུབ་སེམས་དཔས་ཁ་ཅིག་ནི་ཤེས་པར་བྱ་བ་དང་།
ཁ་ཅིག་ནི་མངོན་སུམ་དུ་བྱ་བའི་ཚུལ་གྱིས་བསླབ་པར་བྱ་བ་ཡིན་ནོ། །སངས་རྒྱས་
ཀྱི་གནང་བའི་ཆོས་སྨྲ་བའི་ཀུན་སློང་གྱི་སྤོབས་པ་འདི་ཙམ་ཞིག་ཡོད་དོ་ཞེས་སམ།
འདི་ཙམ་ཞིག་ལས་མེད་དོ་ཞེས་ཟེར་ཞིང་ཆོས་སྨྲ་བའི་སྤོབས་པའི་ཚད་འཇལ་ན།
ཆོས་སྨྲ་བ་ལ་མ་གུས་པ་ཉིད་ཀྱིས་ཆོས་སྤོང་བ་ཡིན་ཏེ།སངས་རྒྱས་ཀྱི་གནང་བའི་
ཆོས་སྨྲ་རྣམས་ནི། སངས་རྒྱས་ཀྱི་མཐུས་སྤོབས་པ་ཚད་མེད་པ་ཡིན་པའི་ཕྱིར་རོ། །
ཆོས་སྨྲ་བས་ཆོས་མ་ཡིན་པར་ལོག་པར་སྟོན་ཏོ། །ཞེས་ཟེར་ན། ཡང་དག་པའི་
ཆོས་སྨྲ་ལ་བཀུར་པ་བཏབ་པའི་ཕྱིར། ཆོས་སྤང་བ་ཡིན་ནོ། །སངས་རྒྱས་འབྱུང་
བ་མེད་པར་ཡང་བཟོད་པ་ལ་སོགས་པའི་གཟུངས་ཐོས་ཤིང་ཐོབ་བོ་ཞེས་ཟེར་ན།།
ཆོས་སྤོང་བ་ཡིན་ཏེ། གཟུངས་རྣམས་ཀྱི་གཙོ་བོ་བཟོད་པའི་གཟུངས་ནི། སྐྱེ་མེད་
ཀྱི་དོན་ཟབ་མོ་ལ་མི་སྐྲག་པའི་ཏིང་ངེ་འཛིན་དང་ཤེས་རབ་ཡིན་ལ། དེ་ཡང་སངས་
རྒྱས་འབྱུང་བ་མེད་པར་འཐོབ་པ་མེད་དེ། རྟག་ཆད་སྤངས་པ་སྐྱེ་མེད་ཀྱི་དོན་ཟབ་
།༣



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
མོ་ནི། སངས་རྒྱས་ཀྱི་བསྟན་པ་ཐུན་མོང་མ་ཡིན་པ་ཡིན་པའི་ཕྱིར་རོ། །དེ་ལྟར་
ཡང་། རིན་པོ་ཆེའི་ཕྲེང་བར། གང་ཟག་ཕུང་པོ་སྨྲ་བ་ཡི། །འཇིག་རྟེན་གྲངས་ཅན་
འུག་ཕྲུག་དང་། །གོས་མེད་བཅས་ལ་གལ་ཏེ་ཞིག །ཡོད་མེད་འདས་པར་སྨྲ་ན་
དྲིས། །དེ་ཕྱིར་སངས་རྒྱས་རྣམས་ཀྱིས་ནི༑ །བསྟན་པ་འཆི་མེད་ཡོད་མེད་ལས། །
འདས་པ་ཟབ་མོ་ཞེས་བྱ་བ། །ཆོས་ཀྱིས་ཁུད་པ་ཡིན་ཞེས་བགྱིས། །ཞེས་གང་
གསུངས་པ་ཡིན་ནོ། །དེས་ན་སངས་རྒྱས་འབྱུང་བ་མེད་པར་གཟུངས་འཐོབ་བོ་
ཞེས་ཟེར་ན། ཟབ་མོའི་དོན་རྟོགས་པ་སངས་རྒྱས་ལ་རག་མ་ལས་པར་སྨྲས་པས།
སངས་རྒྱས་དང༌། དེའི་བསྟན་པ་དབང་ཕྱུག་ལ་སོགས་པ་འཇིག་རྟེན་ན་ཐམས་
ཅད་མཁྱེན་པར་ཁས་ཆེ་བ་གཞན་དག་དང་། དོན་གྱིས་ན་མཉམ་པར་འགྱུར་ལ།
དེ་ལྟར་ན་བསྟན་པ་དང་སྟོན་པ་ལ་སྐུར་པ་བཏབ་པར་འགྱུར་བའི་ཕྱིར་རོ། །ཆོས་
སྨྲ་བའི་ཚིག་ལ་སོགས་པའི་གཟུངས་ཐོབ་པའི་དབང་གིས་ཐོབ་པའི་ཡོན་ཏན་མང་
དུ་ཐོས་པ་ལ་སོགས་པ་ནི། ཡོངས་སུ་དག་པ་མ་ཡིན་ནོ་ཞེས་དང༌། ཆོས་སྨྲ་བའི་
སྒོ་གསུམ་གྱི་སྤྱོད་པ་ཉེས་པར་བྱས་ཞེས་དང༌། ཆོས་སྨྲ་བའི་བསླབ་པ་གསུམ་གྱི་
སྒྲུབ་པ་ཕུན་སུམ་ཚོགས་པ་མ་ཡིན་ནོ་ཞེས་དང་། ཆོས་སྨྲ་བ་བག་དང་མི་ལྡན་ཞེས་
བག་མེད་པས་གླེང་བ་དང༌། སྤྱོད་པ་ཚུལ་དང་མི་མཐུན་ཞེས་སྤྱོད་ལམ་གྱིས་གླེང་
པ་དང་། འཚོ་བ་དང༌། ཆོ་ག་དང་བསླབ་པ་ཉམས་ཞེས་སྤྱོད་པ་དང་ཚུལ་ཁྲིམས་
ཉམས་པས་གླེང་བ་དང་། ཆོས་སྨྲ་བའི་ཚེ་སྤོབས་པ་རྣམ་པར་མ་དག་པས་ཚིག་
དང་དོན་གཞན་ལ་གོ་བར་མི་བྱེད་ཅེས་དང༌། ཚིག་གནང་བར་ཏེ་གསལ་བའི་སྒོ་
1
S



རྣམ་་པར་ཐག་ང་འི་མདོའི་འགྲེལ་པ།
ནས་དོན་ལེགས་པར་མ་བཤད་ཅེས་དང་། ཚིག་གི་དོན་ཁོང་དུ་མ་ཆུད་པར་སྟོན་
པས་ཚིག་སྔ་མ་དང་། ཚིག་ཕྱི་མ་འགལ་ཞེས་པ་དང་། ཡི་གེའི་མིང་གིས་ཏེ་དོན་
ལ་སྒྲ་ ཇི་ བཞིན་ པར་ བཟུང་ ནས་ དེ་ བཞིན་ གཤེགས་ པའི་ བཀའ་ བཤད་པ་ལ་
འཇུག་ཅེས་པ་དང་། དེའི་རྒྱུ་མཚན་གྱིས་མདོ་སྡེ་དང་མདོ་སྡེ་ནང་འགལ་བ་དང༌།
ཚིགས་སུ་བཅད་པ་དང༌། ཚིགས་སུ་བཅད་པ་གཞན་འགལ་བ་བྱས་སོ་ཞེས་ཟེར་ན།
ཆོས་སྤོང་བ་ཡིན་ཏེ། དེ་རྣམས་ཀྱི་རྒྱུ་མཚན་ནི། འོག་ནས་འཇམ་དཔལ་ཉན་ཐོས་
ཀྱི་སྤོབས་པ་གང་ཇི་སྙེད་པ་དང་ཞེས་སོགས་ཀྱིས་སྟོན་ཏོ། །དེས་ནི་འདི་ཡིན་ཏེ།
སངས་རྒྱས་ཀྱི་གནང་བའི་ཆོས་སྨྲ་བའི་སྤོབས་པ་གང་ཇི་སྙེད་པ་ནི། སངས་རྒྱས་
ཀྱིས་བྱིན་གྱིས་བརླབས་པའི་མཐུ་ལས་བྱུང་བས་ཇི་སྐད་བཤད་པའི་ཉེས་པ་དེ་
དག་མེད་ལ། དེ་དག་ལ་སྐྱོན་འདོགས་པར་སེམས་པ་ནི། དེ་བཞིན་གཤེགས་པ་
ལ་སྐྱོན་འདོགས་པར་སེམས་དཔའ་ཡིན་པའི་ཕྱིར་རོ། །ཡང་ཆོས་སྨྲ་དག་གིས་ཀྱང་།
ཆོས་སྨྲ་བའི་ཚེ་རང་གིས་བསྟན་བྱའི་ཆོས་ཀྱི་དོན་ལ་ལ་ལ་མོས། ལ་ལ་ལ་མི་མོས་
པ་དང་། ཆོས་འཆད་པའི་ཚེ། ཆོས་སྨྲ་བ་ལ་ཆེད་ཆེར་མི་འཛིན་པར། རྒྱལ་པོ་
དང་བློན་པོ་ལ་སོགས་པའི་གཏམ་གཞན་དང་གཞན་དུ་བསྒྱུར་བ་དང༌། ཚིག་དང་
དོན་བཀྲུགས་པ་སྟེ། འཁྲུགས་པ་མི་འབྱེད་པར་འབྲེལ་མེད་དུ་སྨྲ་ཞིང་། དེ་ལ་ཡང་
རང་ཉིད་ཐེ་ཚོམ་ཟ་བ་དང༌། ཆོས་སྨྲ་བ་རྩེ་གཅིག་དུ་ཡིད་མི་གཏོད་པར་འདོད་པ་
ལ་སོགས་པ་ཀུན་ཏུ་རྟོག་བཞིན་དུ་ཆོས་སྨྲ་བ་དང༌། རང་གི་སློབ་མ་ལ་ཡང་ཆོས་
འདི་ལ་དཔྱད། འདི་ལ་མི་དཔྱད་ཅེས་པ་དང༌། དོན་འདི་ནི་རིགས་འདི་ནི་མི་
ན
] }}



བརྒྱུI
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
རིགས་ཞེས་ཟེར་ན་ཆོས་སྤོང་བ་ཡིན་ཏེ། ཅི་རིགས་པར་ཆོས་ལ་བཟང་ངན་དང༌།
ཆེད་ཆེར་མི་འཛིན་པར་ཁྱད་དུ་གསོད་པའི་ཕྱིར་རོ། །
ཡང་ཁ་ཅིག་འདི་སྐད་ཅེས། བྲམ་ཟེ་དང་ཁྱིམ་བདག་རྣམས་ལ་ངོ་བསྟོད་
སྨྲ་བ་ནི། དེ་དག་གིས་དེ་བཞིན་གཤེགས་པའི་བཀའི་ཕྱོགས་གཅིག་ཚིགས་སུ་
བཅད་པ་རེ་ཙམ་སྨྲས་པ་ལ། ཁྱེད་ཀྱིས་དེ་བཞིན་གཤེགས་པའི་བཀའི་ཚིག་ལེགས་
པར་སྨྲས་སོ། །དོན་ལེགས་པར་རྟོགས་སོ་ཞེས་ཕྱོགས་ཀྱི་ཡང་ཕྱོགས་གཅིག་སྨྲས་
པ་རྗེས་སུ་ཡི་རང་ཞིང་བསྟོད་པའི་གཞི་དེས་ཆོས་སྤོང་བར་འགྱུར་རོ། །དགོས་པ་
ཅི་ཡི་ཆེད་དུ་ན། རྙེད་པ་དང་བཀུར་སྟིའི་ཆེད་དང༌། གང་ནས་རྙེད་པ་ཐོབ་པར་
འགྱུར་བའི་ཁྱིམ་བསྲུང་བར་གནས་པའི་ཆེད་ཡིན་གྱི། བསྟན་པ་བསྲུང་བའི་ཆེད་
མ་ཡིན་པའོ། །རྒྱུ་གང་ལས་ཞེ་ན། བྲམ་ཟེ་ལ་སོག་པའི་རིགས་དང༌། རྒྱལ་པོ་ལ་
སོགས་པའི་དབང་ཕྱུག་ལ་གདུང་ཞིང་ཆགས་པའི་རྒྱུ་ལས་སོ། །ཅིའི་ཕྱིར་དེ་སྐད་
སྨྲས་པས་ཆོས་སྤངས་པར་འགྱུར་ཞེ་ན། དེ་བཞིན་གཤེགས་པས་བསྟན་པའི་ཆོས་ནི།
ཟབ་ཅིང་ཕྲ་ལ་གཏིང་དཔག་བཀའ་བའི་ཕྱིར། མཁས་ཤིང་མཛངས་པ་དག་ཁོ་
ནའི་སྤྱོད་ཡུལ་ཡིན་གྱི་ལེགས་པར་མ་བསླབས་པའི་ བྲམ་ཟེ་དང་ཁྱིམ་བདག་གི་
སྤྱོད་ཡུལ་དུ་ག་ལ་འགྱུར། དེ་བས་ན་དེ་དག་གིས་ཀྱང་དེ་བཞིན་གཤེགས་པའི་
བཀའ་ལེགས་པར་རྟོགས་ཤིང༌། སྨྲས་སོ་ཞེས་ཟེར་བ་ནི། དེ་བཞིན་གཤེགས་
པའི་བསྟན་པ་བློ་གྲོས་རྩིང་པོ་དག་གི་ཡང་སྤྱོད་ཡུལ་དུ་བསྟན་པས། ཟབ་ཅིང་
གཏིང་དཔག་དཀའ་བའི་ཆོས་ལ་སྐུར་པ་བཏབ་པར་འགྱུར་བའི་ཕྱིར་རོ། །དེ་ལྟ་
-4{ }



རྣམ་པར་ཐག་པའི་ར་དོའི་འགྲེལ་པ།
བུའི་ཆོས་སྤོང་བའི་ལས་དེ་དག་གི་རྣམ་པར་སྨིན་པ་ཅིར་འགྱུར་ཞེ་ན། འདི་ལྟ་སྟེ།
ངན་སོང་ཆེན་པོར་ཞེས་སོགས་གསུངས་སོ། །དེ་ལྟར་ན་གོང་དུ་བཤད་པའི་ཚུལ་
དེ་དག་གི་མདོའི་དུམ་བུ་འདི་ལེགས་པར་བཤད་པ་ཡིན་ནོ། །ཇི་ལྟར་སྒྲོན་གློག་ནོར་
བུའི་འོད་ལས་མིག་ལྡན་རྣམ་བཀྲའི་གཟུང་ལ་སྤྱོད། །དེ་བཞིན་ཐུབ་བསྟན་ཉི་མ་
ལ་བརྟེན་མཁས་རྣམས་དེ་ཉིད་འབྱེད་ལ་བརྩོན། །མཁའ་ལ་ཉི་ཟླའི་རྒྱུ་བ་མེད་ན་
ས་སྟེང་སྨུག་རུམ་མུན་པར་ཆུད། །ཐུབ་བསྟན་ཉི་མའི་དཀྱིལ་འཁོར་དང་འདྲ་སྐྱེ་
རྒུའང་གནས་སྐབས་དེ་འདྲར་འགྱུར། །དེ་ཕྱིར་བདག་ཉིད་ལེགས་འདོད་ཅིང༌། །
གཞན་ལ་རྗེས་སུ་བརྩེ་རྣམས་ཀྱིས། །ཐུབ་པའི་བསྟན་དང་བསྟན་འཛིན་ལ། །
གཅེས་དང་བཀུར་སྟི་བྱ་བའི་རིགས། །རི་བོ་རྐྱལ་གྱིས་རྒྱ་མཚོའི་མཐའ། །དཔོག་
པ་ཇི་བཞིན་ཐུབ་པའི་གསུང༌། །བྱིས་བློས་གཞལ་བར་མི་ནུས་ནའང་། །ཡིད་ཆེས་
ལུང་དང་རིགས་པ་ལ། །བརྟེན་ནས་འདི་བྱོན་མཁས་རྣམས་དཔྱོད། །འདི་སྦྱར་
དགེ་བས་འགྲོ་བ་ཀུན། །སྲིད་དང་ཞི་བའི་མཐའ་སྤངས་ཏེ། །མི་གནས་མྱ་ངན་
འདས་པའི་ས། །ཀུན་མཁྱེན་གོ་འཕང་མྱུར་ཐོབ་ཤོག །འཕགས་པ་རྣམ་པར་
འཐག་པ་བསྡུས་མདོའི་དུམ་བུའི་བཤད་པ་འདི་ནི། བསྟན་པ་རིན་པོ་ཆེའི་མངའ་
བདག དཔལ་ལྡན་བླ་མ་ཀུན་དགའ་བཀྲ་ཤིས་རྒྱལ་མཚན་དཔལ་བཟང་པོའི་བཀས་
བསྐུལ་ནས། ཆོས་སྨྲ་བའི་བཙུན་པ་གཞོན་ནུ་བློ་གྲོས་ཀྱིས། དཔལ་ལྡན་ས་སྐྱའི་
གཙུག་ལག་ཁང་ནས་སྦྱར་བའོ། །དགེའོ། །ཤུ་བྷཾ།། །།
-
i
1 -f 1



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
༄༅། །བདེན་གཉིས་གནད་ཀྱི་ཟླ་ཟེར་བཞུགས། །
དོན་གཉིས་ཕུན་ཚོགས་རྫོགས་པའི་སངས་རྒྱས་དང་། །གང་ཞིག་གང་
གི་ཆགས་བྲལ་དམ་པའི་ཆོས། །ཇི་ལྟ་ཇི་སྙེད་མཁྱེན་པ་འཕགས་པའི་ཚོགས། །
བསླུ་མེད་དཀོན་མཆོག་གསུམ་ལ་ཕྱག་འཚལ་ལོ། །མཁྱེན་པའི་ཟེར་གྱིས་མཐར་
ལྟའི་མུན་པ་འཇོམས། །ཐུགས་རྗེའི་འོད་སྟོང་གདུལ་བྱའི་གླིང་ལ་འབབ། །ཐུབ་
པས་ལུང་བསྟན་འཛམ་གླིང་རྒྱན་གྱི་གཙོ། །སྨྲ་བའི་དམ་པ་ཀླུ་སྒྲུབ་རྒྱལ་གྱུར་ཅིག །ཇི་
སྐད་དུ་མདོ་ལས། འཇིག་རྟེན་མཁྱེན་པས་གཞན་ལས་མ་གསན་པར། །བདེན་པ་
འདི་གཉིས་ཀྱིས་ནི་སྟོན་པར་མཛད། །གང་ཞིག་ཀུན་རྫོ་བ་དེ་བཞིན་དོན་དམ་སྟེ། །
བདེན་པ་གསུམ་པ་ནམ་ཡང་མ་མཆིས་སོ། །ཞེས་གསུངས་ཤིང་འཕགས་པ་ཀླུ་
སྒྲུབ་ཞབས་ཀྱིས་ཀྱང་། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་
ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་
བདེན་པའོ། །ཞེས་གསུངས་པས། དེ་བཞིན་གཤེགས་པས་གདུལ་བྱ་དབང་པོ་
1 | 2



བདེན་གཉིས་ནད་ཀྱི་ཟླ་ཟེར།
རབ་འབྲིང་ཐ་མ་གསུམ་ལ་ཆོས་ཀྱི་འཁོར་ལོ་ཇི་སྙེད་ཅིག་བསྐོར་བ་དེ་དག་གི་
བརྗོད་བྱ་ནི། ཀུན་རྫོབ་དང་དོན་དམ་པའི་བདེན་པ་གཉིས་ལས་མི་གདའོ། །གལ་
ཏེ་བཀའ་དང་པོ་ནི་བདེན་པ་བཞི་ལས་བརྩམས་ཤིང་ཐ་མ་ནི་ངོ་བོ་ཉིད་གསུམ་
ལས་བརྩམས་ཏེ་བསྟན་པ་མ་ཡིན་ནམ། ཇི་ལྟར་བཀའི་བརྗོད་བྱ་བདེན་པ་གཉིས་
སུ་ངེས་ཤེ་ན། དེ་སྐད་བརྗོད་པ་ནི་བདེན་མོད། འོན་ཀྱང་ཉེས་པ་ཡོད་པ་མ་ཡིན་ཏེ།
བདེན་པ་བཞི་ལས་སྡུག་ཀུན་དང་ལམ་བདེན་ནི་ཀུན་རྫོབ་ཀྱི་བདེན་པ་ཡིན་ལ།
འགོག་པའི་བདེན་པ་ནི་དོན་དམ་པའི་ བདེན་པ་ཡིན་ པ་དང་ངོ་བོ་ཉིད་གསུམ་
ལའང༌། ཀུན་གཏགས་གཞན་དབང་ནི་བདེན་པ་དང་པོ་ཡིན་ལ། ཡོངས་གྲུབ་ནི་
དོན་དམ་པའི་བདེན་པ་ཡིན་པའི་ཕྱིར་རོ། །
ཅི་སྟེ་ཕྱིན་ཅི་མ་ལོག་པའི་ཡོངས་གྲུབ་དོན་དམ་པར་མི་འཐད་དོ་ཞེ་ན།
དེ་ནི་རྣམ་རིག་ཙམ་དུ་སྨྲ་བ་དག་ཡོངས་གྲུབ་ཏུ་འདོད་པ་ཡིན་གྱི་ངོ་བོ་ཉིད་མེད་པ་
སྨྲ་བ་དག་ནི་དེ་ལྟར་མི་འདོད་དེ། དེ་བས་ན་བདེན་པ་འདི་གཉིས་ནི་གསུང་རབ་
ཐམས་ཅད་ཀྱི་བརྗོད་བྱའི་གཙོ་བོར་གྱུར་པ་ཡིན་པའི་ཕྱིར་མཁས་པ་དག་གིས་
འདི་དག་གི་རང་བཞིན་དཔྱད་པར་བྱ་བ་ཡིན་ནོ། །དེ་ལ་ཀུན་རྫོབ་ཀྱི་བདེན་པ་ནི་
དོན་དམ་པའི་བདེན་པ་རྟོགས་པའི་ཐབས་སུ་གྱུར་པ་ཡིན་ཏེ། ཐ་སྙད་ཀྱི་བདེན་པ་
ལ་མ་བརྟེན་པར་འགའ་ཡང་ཡང་དག་པའི་དོན་ལ་བཀྲི་བར་མི་ནུས་པའི་ཕྱིར་རོ། །
ཇི་སྐད་དུ་ཡང་དབུ་མ་རྩ་བར། ཐ་སྙད་ལ་ནི་མ་བརྟེན་པ། །དམ་པའི་དོན་ནི་རྟོགས་
མི་འགྱུར། །ཞེས་གསུངས་སོ། །དེའི་ཕྱིར་བཅོམ་ལྡན་འདས་ཀྱིས་ཐོག་མར་ཀུན་
བར



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
རྫོབ་ཀྱི་བདེན་པ་ལ་བརྟེན་ནས། གདུལ་བྱ་རྣམས་ལ་རི་རབ་དང༌། རྒྱ་མཚོ་དང་
གླིང་བཞི་ལ་སོགས་པ་སྣོད་ཀྱི་འཇིག་རྟེན་གྱི་རྣམ་གཞག་དང་། ཕུང་པོ་དང་ཁམས་
དང༌། སྐྱེ་མཆེད་ལ་སོགས་པ་བཅུད་ཀྱི་འཇིག་རྟེན་གྱི་རྣམ་གཞག་རྣམས་མཛད་པ་ནི།
གདུལ་བྱ་རྣམས་དེ་བཞིན་གཤེགས་པ་རང་ཉིད་ཐམས་ཅད་མཁྱེན་པ་ཉིད་དུ་ཡིད་
ཆེས་སུ་བཞུགས་པའི་ཐབས་དམ་པ་ཡིན་ཏེ། ཕྱི་ནང་གི་རྣམ་གཞག་ཀུན་འཇིག་
རྟེན་རང་གི་སྣང་བ་དང་མཐུན་པར་བྱས་པ་འདི་ནི། ཐམས་ཅད་མཁྱེན་པ། ཐམས་
ཅད་གཟིགས་པ། ཤེས་བྱ་ཀུན་ལ་སྒྲིབ་པ་མི་མངའ་བའི་སྤྱན་དང་ལྡན་པའོ། །
ཞེས་བྱ་བར་ཁོང་དུ་ཆུད་པར་འགྱུར་བའི་ཕྱིར་རོ། །དེ་ལྟར་ཐམས་ཅད་མཁྱེན་པ་
ཉིད་དུ་ཡིད་ཆེས་པ་ན། རང་གིས་ཇི་ལྟར་བསྟན་པའི་ཆོས་ལ་མི་མཐུན་པ་མེད་
པར་གུས་པས་འཇུག་ཅིང་། ཞུགས་པ་ལས་ཀྱང་རང་གི་སྐལ་བ་དང་འཚམ་པའི་
བྱང་ཆུབ་འཐོབ་པར་འགྱུར་བའི་ཕྱིར་རོ། །དེ་ལྟར་བས་ན་ཀུན་རྫོབ་ཀྱི་བདེན་པ་
ནི་དེ་བཞིན་གཤེགས་པས་གདུལ་བྱ་རྣམས་ཀྱི་དེ་ཁོ་ན་ཉིད་རྟོགས་པའི་ཐབས་
ཙམ་དུ་བསྟན་པ་ཡིན་པས། གསུང་རབ་ཀྱི་བརྗོད་བྱའི་གཙོ་བོ་མ་ཡིན་གྱི་ཕལ་
པ་ཡིན་ལ། དོན་དམ་པའི་བདེན་པ་ནི་བརྗོད་བྱའི་གཙོ་བོ་ཡིན་ཏེ། དེ་རྟོགས་པ་
ལས་གདུལ་བྱ་རྣམས་ཀྱིས་ཐར་པ་དང་། ཐམས་ཅད་མཁྱེན་པའི་གོ་འཕང་ཐོབ་
པར་འགྱུར་བའི་ཕྱིར་དང་། དེ་ཁོ་ན་ཉིད་ཀྱི་དོན་གསལ་བར་སྟོན་པ་ཉིད་ཀྱི་དེ་
བཞིན་གཤེགས་པ། དབང་ཕྱུག་དང་། ཁྱབ་འཇུག་ལ་སོགས་པ་སྨྲ་བ་པོ་གཞན་
དག་ལས་ཤིན་ཏུ་ཕུལ་དུ་བྱུང་བ་སྨྲ་བའི་དམ་པ་ཡིན་ཏེ། དེ་དག་ནི་མི་ཤེས་པའི་
ལ་
1:4-4



བདེན་གཉིས་རད་ཀྱི་ཟླ་ཟེར།
རབ་རིབ་དང་ལྡན་པས་དངོས་པོའི་དེ་ཁོ་ན་ཉིད་སྨྲ་བའི་ནུས་པ་མེད་པའི་ཕྱིར་རོ། །
དེ་ལྟར་ཡང་དབུ་མའི་རྩ་བར། གང་གིས་རྟེན་ཅིང་འབྲེལ་བར་འབྱུང་། །འགག་པ་
མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་པ། །
ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞི་སྟོན་པ། །རྫོ་གས་པའི་
སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །ཞེས་དེ་བཞིན་གཤེགས་
པས་རྟེན་ཅིང་འབྲེལ་བར་འབྱུང་བའི་དེ་ཁོ་ན་ཉིད་ཟབ་མོ་གསལ་བ་སྟོན་པ་ཉིད་
ཀྱི་སྒོ་ནས་སྨྲ་བའི་དམ་པར་བསྟོད་པ་ཡིན་ནོ། །དེ་བཞིན་གཤེགས་པའི་གསུང་
རབ་རྣམས་ཀྱང་དོན་དམ་པའི་དེ་ཁོ་ན་ཉིད་གསལ་བར་སྟོན་པ་ཉིད་ཀྱིས་སྟོན་པ་
གཞན་གྱི་གསུང་རབ་ལས་ཁྱད་པར་དུ་འཕགས་པ་ཡིན་ཏེ། དེ་སྐད་དུ་ཡང་། གང་
ཟག་ཕུང་པོ་སྨྲ་བ་ཡི། །འཇིག་རྟེན་གྲངས་ཅན་འག་ཕྲུག་དང་། །གོས་མེད་ཅན་
ལས་གལ་ཏེ་ཞིག །ཡོད་མེད་འདས་པ་སྨྲ་ན་དྲིས། །དེ་ཕྱིར་སངས་རྒྱས་རྣམས་
ཀྱིས་ནི། །བསྟན་པ་འཆི་མེད་ཡོད་མེད་ལས། །འདས་པ་ཟབ་མོ་ཞེས་བསྟན་པ། །
ཆོས་ཀྱི་ཁུད་པ་ཡིན་ཞེས་གྱིས། །ཞེས་གསུངས་པ་ཡིན་ནོ། །དེའི་ཕྱིར་དེ་བཞིན་
གཤེགས་པའི་གསུང་རབ་ཀུན་ཀྱང་མཐར་དེ་བཞིན་ཉིད་ལ་འབབ་ཅིང་དེ་བཞིན་ཉིད་
ལ་གཞོལ་བ་འབབ་ཞིག་ཡིན་ཏེ། ཇི་སྐད་དུ་མདོ་ལས། འཇིག་རྟེན་ཁམས་ནི་སྟོང་
ཕྲག་ཏུ། །ང་ཡིས་མདོ་རྣམས་གང་གསུངས་པ། །ཡི་གེ་ཐ་དད་དོན་གཅིག་སྟེ། །
ཡོངས་སུ་བསྒྲགས་པར་ནུས་མ་ཡིན། །དངོས་པོ་གཅིག་ནི་བསམ་བྱས་ན། །དེ་
དག་ཐམས་ཅད་བསྒོམ་འགྱུར་ཏེ། །སངས་རྒྱས་ཀུན་གྱི་ཆོས་མང་པོ། །ཇི་སྙེད་
1 .༣༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
རབ་ཏུ་བསྟན་པ་རྣམས། །ཆོས་རྣམས་ཀུན་གྱི་བདག་མེད་ཡིན། །མི་གང་དོན་ལ་
མཁས་རྣམས་ཀྱིས། །གནས་འདི་ཉིད་ལ་བསླབ་བྱས་ན། །སངས་རྒྱས་ཆོས་
རྣམས་རྙེད་མི་དཀའ། །ཞེས་གསུངས་པ་ཡིན་ནོ། །དེ་བས་ན་ཐབས་སུ་གྱུར་པ་
ཀུན་རྫོ་བ་ཀྱི་བདེན་པ་དངོས་སུ་སྟོན་པའི་མདོ་གང་ཡིན་པ་དེ་ནི་དྲང་བའི་དོན་
ཞེས་བྱ་སྟེ། གདུལ་བྱ་རྣམས་དམ་པའི་དོན་ལ་བཀྲི་བའི་ཐབས་ཙམ་བསྟན་པའི་
ཕྱིར་རོ། །ཐབས་ལས་བྱུང་བ་དོན་དམ་པའི་བདེན་པ་དངོས་སུ་སྟོན་པའི་མདོ་གང་
ཡིན་པ་དེ་ནི་ངེས་པའི་དོན་ཞེས་བྱ་སྟེ་འདིའི་བརྗོད་བྱ་རྣམས་གཞན་དུ་བྱ་བར་མི་
ནུས་པ་མཐའ་གཅིག་ཏུ་ངེས་པའི་ཕྱིར་རོ། །ཚུལ་འདི་ནི་བརྗོད་བྱའི་སྒོ་ནས་དྲངས་
ངེས་སུ་ཕྱེ་བ་ཡིན་ནོ། །
རྗོད་བྱེད་ཀྱི་སྒོ་ནས་ཕྱེ་ན་སྒྲ་ཇི་བཞིན་པ་ལ་ཚད་མས་གནོད་པ་མེད་པ་
ནི་ངེས་དོན་ཡིན་ལ། དེ་ལ་གནོད་པ་དང་བཅས་པ་ནི་དྲང་བའི་དོན་ཞེས་བྱའོ། །
དེ་ལ་ཡང་སྒྲ་ཇི་བཞིན་པའི་དོན་ལ་བྱིས་པའི་ཚད་མའི་གནོད་པ་དང་བཅས་པ་
དང་། གནོད་པ་མེད་པ་ནི་གོ་རིམ་བཞིན་དུ་ཐ་སྙད་ཀྱི་བདེན་པ་ལ་ལྟོས་པའི་དྲང་
ངེས་ཞེས་བྱ་ལ། འཕགས་པའི་ཚད་མས་གནོད་པ་དང༌། མི་གནོད་པ་ནི་གོ་རིམ་
བཞིན་དུ་དོན་དམ་པའི་བདེན་པ་ལ་ལྟོས་པའི་དྲང་ངེས་ཞེས་བྱའོ། །ཆེད་དུ་བྱ་བའི་
གདུལ་བྱ་ལ་ལྟོས་པའི་དྲང་ངེས་ནི་གདུལ་བྱ་མ་སྨིན་པ་སྨིན་པར་བྱ་བའི་ཕྱིར་བསྟན་
པ་ནི་དྲང་དོན་ཡིན་ལ། སྨིན་པ་རྣམས་གྲོལ་བར་བྱ་བ་དང་གྲོལ་བ་རྣམས་མཐར་
ཕྱིན་པར་བྱ་བའི་ཕྱིར་བསྟན་པ་ནི་ངེས་པའི་དོན་ཡིན་ནོ། །དབྱེ་སྒོ་དང་པོའི་དབང་
1 4:）



བདེན་གཉིས་ནད་ཀྱི་ཟླ་ཟེར།
དུ་བྱས་ན། བཀའ་དང་པོ་དང་ཐ་མ་གཉིས་ཀུན་རྫོ་བ་ཀྱི་བདེན་པ་ལས་བརྩམས་
ཏེ་བསྟན་པས་དྲང་དོན་ཡིན་ལ། བར་པ་ནི་སྟོང་ཉིད་དོན་དམ་པའི་བདེན་པ་ལས་
བརྩམས་ཏེ་བསྟན་པས་ངེས་དོན་ཡིན་ནོ། །དེ་ལྟར་ཡང་ཏིང་ངེ་འཛིན་རྒྱལ་པོ་
ལས། སྟོང་པ་བདེ་བར་གཤེགས་པས་བསྟན་པ་ལྟར། །ངེས་དོན་མདོ་སྡེ་དག་གི་
བྱེ་བྲག་ཤེས། །གང་ལས་སེམས་ཅན་གང་ཟག་སྐྱེས་བུ་བསྟན། །ཆོས་དེ་ཐམས་
ཅད་དྲང་བའི་དོན་དུ་ཤེས། །ཞེས་གང་གསུངས་པ་ཡིན་ནོ། །དབྱེ་སྒོ་གཉིས་པའི་
དབང་དུ་བྱས་ན་བཀའ་དང་པོ་ནི་ཐ་སྙད་ཀྱི་བདེན་པ་ལ་ལྟོས་པའི་ངེས་དོན་ཡིན་ཏེ།
འདིའི་སྒྲ་ཇི་བཞིན་པ་ལ་བྱིས་པའི་ཚད་མས་གནོད་པ་མེད་པའི་ཕྱིར་རོ། །བར་པ་
ནི་དྲང་དོན་ཁོ་ན་ཡིན་ཏེ་འདིའི་བསྟན་བྱ་སྟོང་ཉིད་སྐྱེ་མེད་སོགས་བསྟན་པའི་ཚད་
མ་དང་འགལ་བའི་ཕྱིར་རོ། །ཐ་མ་ཡང་དྲང་དོན་གཙོ་ཆེ་སྟེ་སྒྲ་ཇི་བཞིན་པ་ཤས་
ཆུང་བའི་ཕྱིར་རོ། །ཡང་བཀའ་དང་པོ་དང་ཐ་མའི་ཅི་རིགས་པ་དག་གི་དངོས་བསྟན་
གྱི་དོན་དམ་ལ་འཕགས་པའི་རྣམ་པ་མི་རྟོག་པའི་ཡེ་ཤེས་ཀྱི་ཚད་མས་གནོད་པའི་
ཕྱིར་དོན་དམ་པའི་བདེན་པ་ལ་ལྟོས་པའི་དྲང་དོན་ཡིན་ལ། བར་པའི་དངོས་བསྟན་
སྐྱེ་མེད་སོགས་ནི་འཕགས་པ་རྣམས་ཀྱི་གཟིགས་པ་དང་མཐུན་པའི་ཕྱིར་ངེས་དོན་
ཁོ་ན་ཡིན་ནོ། །དབྱེ་སྒོ་གསུམ་པའི་དབང་དུ་བྱས་ན་དང་པོ་ནི་མ་སྨིན་པ་སྨིན་པར་
བྱ་བའི་ཆེད་དུ་བསྟན་པའི་ཕྱིར་དྲང་དོན་ཁོ་ན་ཡིན་ལ་བར་པ་ནི་སྨིན་པ་རྣམས་གྲོལ་
བར་བྱ་བའི་ཆེད་དུ་བསྟན་གྱི་ཐ་མ་ནི་གྲོལ་བ་རྣམས་ཐེག་པ་ཆེན་པོས་མཐར་ཕྱིན་
པར་བྱ་བའི་ཆེད་དུ་བསྟན་པས་ཐ་མ་གཉིས་ངེས་དོན་ཁོ་ན་ཡིན་ནོ། །དེ་ལྟར་ཡང་
} -4



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་བཞི་པ།
གཟུངས་ཀྱི་དབང་ཕྱུག་རྒྱལ་པོའི་མདོ་ལས། རིགས་ཀྱི་བུ་འདི་ལྟ་སྟེ་ནོར་བུ་མཁན་
མཁས་པ་ནོར་བུ་སྦྱོང་བའི་ཚུལ་ལེགས་པར་ཤེས་པ་དེ་ནོར་བུ་རིན་པོ་ཆེའི་རིགས་ལས་
ཡོངས་སུ་མ་དག་པའི་ནོར་བུ་རིན་པོ་ཆེ་བླངས་ཏེ་ལན་ཚྭའི་ཆུ་རྣོན་པོས་སྦྱངས་
ནས་སྐྱའི་རེ་བས་ཡོངས་སུ་སྦྱོང་བས་སྦྱོང་བར་བྱེད་དོ། །དེ་ཙམ་གྱིས་བརྩོན་པ་
འདོར་བ་ཡང་མ་ཡིན་ཏེ་དེའི་འོག་ཏུ་ཟས་ཀྱི་ཁུ་བ་རྣོན་པོས་སྦངས་ནས་བལ་གྱི་
ལ་བས་ཡོངས་སུ་སྦྱོང་བས་སྡོང་བར་བྱེད་དོ། །དེ་ཙམ་གྱིས་ཀྱང་བརྩོན་པ་འདོར་
བ་མ་ཡིན་ཏེ་དེའི་འོག་ཏུ་སྨན་ཆེན་པོའི་ཁུ་བས་སྦྲངས་ནས་རས་སྲབ་མོས་ཡོངས་
སུ་སྦྱོང་བས་སྦྱོང་བར་བྱེད་དོ། །ཡོངས་སུ་སྦྱངས་ཤིང་དྲི་མ་དང་བྲལ་བ་ནི་བཻཌཱུརྱའི་
རིགས་ཆེན་པོ་ཞེས་བརྗོད་དོ། །རིགས་ཀྱི་བུ་དེ་བཞིན་དུ་དེ་བཞིན་གཤེགས་པ་
ཡང་ཡོངས་སུ་མ་དག་པའི་སེམས་ཅན་གྱི་ཁམས་མཁྱེན་ནས་མི་རྟག་པ་དང་སྡུག་
བཇལ་བ་དང་བདག་མེད་པ་དང་མི་གཙང་བའི་ཡིད་འབྱུང་བའི་གཏམ་གྱིས་འཁོར་
བ་ལ་དགའ་བའི་སེམས་ཅན་རྣམས་སྐྱོ་བ་བསྐྱེད་པར་མཛད་དེ། འཕགས་པའི་
ཆོས་འདུལ་བ་ལ་འཛུད་པར་མཛད་དོ། །དེ་ཙམ་གྱིས་དེ་བཞིན་གཤེགས་པ་བརྩོན་པ་
འདོར་བ་ཡང་མ་ཡིན་ཏེ་དེའི་འོག་ཏུ་སྟོང་པ་ཉིད་དང་མཚན་མ་མེད་པ་དང་སྨོན་
པ་མེད་པའི་གཏམ་གྱིས་དེ་བཞིན་གཤེགས་པའི་ཚུལ་རྟོགས་པར་མཛད་དོ། །དེ་
ཙམ་གྱིས་དེ་བཞིན་གཤེགས་པ་བརྩོན་པ་འདོར་བ་ཡང་མ་ཡིན་ཏེ་དེའི་འོག་ཏུ་
ཆོས་ཀྱི་འཁོར་ལོའི་གཏམ་འཁོར་གསུམ་ཡོངས་སུ་དག་ པའི་གཏམ་གྱིས་ རང་
བཞིན་སྣ་ཚོགས་ཀྱི་རྒྱུ་ཅན་གྱི་སེམས་ཅན་དེ་དག་དེ་བཞིན་གཤེགས་པའི་ཡུལ་ལ་
]-1



བདེན་གཉིས་ནད་ཀྱི་ཟླ་ཟེར།
འཇུག་པར་མཛད་དོ། །ཞེས་གསུངས་ཤིང༌། དེ་དང་རྗེས་སུ་མཐུན་པར་རྒྱུད་ཇ་མ་
ལས་ཀྱང་། འཇིག་རྟེན་ཞི་བའི་ལམ་ལ་འཇུག་པ་དང་། །རབ་ཏུ་སྨིན་དང་ལུང་
བསྟན་རྒྱུའི་གཟུགས། །གང་ཡིན་དེ་ཡང་འདི་ནི་རྟག་གནས་ཏེ། །ནམ་མཁའི་
ཁམས་སུ་གཟུགས་ཀྱི་ཁམས་བཞིན་ནོ། །ཞེས་གསུངས་སོ། །ཞར་ལས་འོང་བས་
ཆོག་གོ ། །
ད་ནི་དཀྱུས་མ་ཉིད་བཤད་པར་བྱ་སྟེ། དེ་ལ་བདེན་གཉིས་ཀྱི་ངོ་བོ་ནི་
གང༌། དབྱེ་བ་ནི་དུ། གཅིག་དང་ཐ་དད་ནི་ཇི་ལྟ་བུ་ཞེ་ན་ངོ་བོ་ནི་ཀུན་རྫོབ་ཀྱི་
བདེན་པ་དང་དོན་དམ་པའི་བདེན་པ་གཉིས་ཡིན་ལ་དེ་གཉིས་ཀྱི་རང་བཞིན་ཡང་
ཇི་ལྟ་བུ་ཞེ་ན། དབུ་མ་ལ་འཇུག་པར། དངོས་ཀུན་ཡང་དག་བརྫུན་པ་མཐོང་བ་ཡི། །
དངོས་རྙེད་ངོ་བོ་གཉིས་ནི་འཛིན་པར་འགྱུར། །ཡང་དག་མཐོང་ཡུལ་གང་དེ་དོན་
དམ་སྟེ། །མཐོང་བ་བརྫུན་པ་ཀུན་རྫོབ་བདེན་པར་གསུངས། །ཞེས་པ་ལྟར། གཟུགས་
ནས་རྣམ་མཁྱེན་གྱི་བར་གྱི་ཆོས་འདི་རྣམས་རེ་རེ་ཡང་རང་བཞིན་ནི་གཉིས་གཉིས་
འཛིན་པར་དམིགས་ཏེ། འདི་ལྟར་བྱིས་པ་རྣམས་ཀྱིས་མ་བརྟགས་རང་དགར་
འཇུག་པའི་བློས་རྙེད་པ་གང་ཡིན་པ་དང་འཕགས་པ་རྣམས་ཀྱིས་མཉམ་གཞག་མི་
རྟོག་པའི་ཡེ་ཤེས་ཀྱིས་རྙེད་པའི་ངོ་བོ་གང་ཡིན་པའོ། །དེ་ལ་དང་པོ་ནི། ཀུན་རྫོབ་
ཀྱི་བདེན་པ་ཞེས་བྱ་སྟེ། མ་རིག་པས་དེ་ཁོ་ན་ཉིད་མཐོང་བ་ལ་སྒྲིབ་པས་ན་ཀུན་
རྫོབ་ཅེས་བྱ་ལ་དེས་བདེན་པར་བཟུང་ཞིང་དེ་ཁོ་ན་ཉིད་ཀྱི་དོན་མ་རྟོགས་བར་དུ་
གཟུང་བ་ལྟར་དོན་བྱེད་ཅིང་བྱིས་པ་རྣམས་མི་བསླུ་བའི་ཕྱིར་རོ། །ཇི་སྐད་དུ་འཇུག་
1 .༤



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་ང༌། །
པར། མ་རིག་རང་བཞིན་སྒྲིབ་ཕྱིར་ཀུན་རྫོ་བ་སྟེ། །དེས་གང་བདེན་པར་མཐོང་
བའི་བཅོས་མ་དེ། །ཀུན་རྫོ་བ་བདེན་ཞེས་ཐུབ་པ་དེས་གསུངས་ཏེ། །བཅོས་མར་
གྱུར་པའི་དངོས་ནི་ཀུན་རྫོ་བ་ཏུའོ། །ཞེས་གང་གསུངས་པའོ། །
གཉིས་པ་ནི། དོན་དམ་པའི་བདེན་པ་ཞེས་བྱ་སྟེ། འཕགས་པའི་རྣམ་
པར་མི་རྟོག་པའི་ཡེ་ཤེས་ནི་གནས་ལུགས་ལྟར་འཇུག་པས་ན་དམ་པ་ཞེས་བྱ་ལ་
དེའི་དོན་ཡིན་པའི་ཕྱིར་དང་། རྣམ་པ་ཐམས་ཅད་དུ་མི་བསླུ་བའི་ཕྱིར་རོ། །
འཕགས་པ་རྣམས་ཀྱི་མི་རྟོག་པའི་ཡེ་ཤེས་ཀྱིས་རྙེད་པའི་དོན་དེ་ཡང་ཇི་འདྲ་བ་
ཞིག་ཅེ་ན་དེ་ནི་ཡོད་པ་དང་མེད་པ་དང་གཉིས་ཀ་དང་གཉིས་ཀ་མ་ཡིན་པ་སོགས་
མུ་བཞིར་རྟོག་གིས་བརྟགས་ པར་མི་ནུས་ལ་འདིའོ་ཞེས་སྒྲ་རྟོག་གི་ལམ་ནས་
གཞན་ལ་བསྟན་དུ་མེད་ཅིང་གཞོན་ནུ་མའི་བདེ་བ་ལྟར། རྣལ་འབྱོར་པའི་སོ་སོ་
རང་རིག་པའི་ཡེ་ཤེས་ཀྱིས་བརྗོད་དུ་མེད་པའི་ཚུལ་དུ་གཏོགས་པས་ཅང་མེད་རི་
བོང་གི་རྭ་ལྟ་བུ་ཡང་མ་ཡིན་ལ། འཁྲུལ་པའི་སྣང་བ་སྒྱུ་མ་ལྟ་བུ་འདི་ཉིད་ཀྱང་མ་
ཡིན། འདི་ལས་ལོགས་སུ་བཙལ་དུ་ཡང་མེད་མཉམ་པར་བཞག་པའི་ཚེ་ན་མྱོང་
རྒྱུ་ཡོད་ཀྱང་རྗེས་ཐོབ་ཀྱི་ཚེ་བསྟན་དུ་མེད་པ། མདོར་ན་ཐ་སྙད་ཅི་ཡང་གདགས་
སུ་མེད་པ་ཞིག་ཡིན་ཏེ། ཇི་སྐད་དུ། དབུ་མ་རྩ་བར། གཞན་ལས་ཤེས་མིན་ཞི་བ་
དང༌། །སྤྲོས་པ་རྣམས་ཀྱིས་མ་སྤོས་པ། །རྣམ་རྟོག་མེད་དོན་ཐ་དད་མིན། །དེ་དེ་
ཁོ་ནའི་མཚན་ཉིད་དོ། །ཞེས་གསུངས་པ་ཡིན་ནོ། །ཡང་དག་པར་ན་འདི་ལ་དོན་
དམ་ པ་ དང་ ཆོས་ ཀྱི་དབྱིངས་ དང༌ དེ་ བཞིན་ ཉིད་ ལ་ སོགས་ པའི་ ཐ་སྙད་ ཀྱང་
：
15{ }



བདེན་གཉིས་ནད་ཀྱི་ཟླ་ཟེར།
གདགས་སུ་མེད་མོད་ཀྱི་འཇིག་རྟེན་གཞན་ངོ་འབའ་ཞིག་ཏུ་དེ་བཞིན་གཤེགས་
པས་བརྗོད་དུ་མེད་པའི་དོན་དེ་ལ་དེ་བཞིན་ཉིད་ལ་སོགས་པའི་ཐ་སྙད་ཉེ་བར་
གདགས་པར་མཛད་པ་ནི། གདུལ་བྱ་རྣམས་གཞུག་པའི་ཐབས་ཙམ་དུ་མཛད་པ་
ཡིན་ཏེ། མདོ་ལས། ཡི་གེ་མེད་པའི་ཆོས་རྣམས་ལ། །ཉན་པ་གང་དང་འཆད་པ་
གང་། །འགྱུར་བ་མེད་ལ་སྒྲོ་བཏགས་ནས། །དེ་ནི་ཉན་ཅིང་འཆད་པར་འདོད། །
ཅེས་གང་གསུངས་པ་ཡིན་ནོ། །ཇི་སྐད་དུ། ཇི་ལྟར་སྣང་བའི་དངོས་འདི་ལ། །
རིགས་པས་བརྟགས་ན་འགའ་མི་རྙེད། །མ་རྙེད་པ་དེ་དོན་དམ་སྟེ། །ཡེ་ནས་
གནས་པའི་ཆོས་ཉིད་དོ། །ཞེས་བཤད་པའི་རྗེས་སུ་འབྲང་ནས་རྟེན་འབྲེལ་གྱི་
སྣང་བ་འདི་ཉིད་རིགས་པས་བརྟགས་ཤིང་དཔྱད་ན་ཅིར་ཡང་མ་གྲུབ་པའི་སྟོང་པ་
ཉིད་ཁོ་ན་དོན་དམ་ཡིན་པར་བོད་ཀྱི་དབུ་མ་པར་རློམ་པ་མང་པོ་སྨྲ་བ་ནི་ཤིན་ཏུ་
མི་རིགས་ཏེ། །དབུ་མ་རྩ་བར། སྟོང་ངོ་ཞེས་ཀྱང་མི་བརྗོད་དེ། །མི་སྟོང་ཞེས་ཀྱང་
བརྗོད་མི་བྱ། །གཉིས་དང་གཉིས་མིན་མི་བྱ་སྟེ། །གདགས་པའི་དོན་དུ་བརྗོད་
པར་བྱ། །ཞེས་གསུངས་ཤིང་བྱང་ཆུབ་སེམས་འགྲེལ་ལས་ཀྱང་། སྐྱེ་མེད་ཞེས་
དང་སྟོང་ཞེས་དང༌། །བདག་མེད་ཅེས་པའི་སྟོང་པ་ཉིད། །དམན་པའི་བདག་ཉིད་
གང་སྨྲ་བ། །དེ་དག་འདིར་ནི་བདག་བསྒོམ་པའོ། །ཞེས་གསུངས་པའི་ཕྱིར་རོ། །
གང་དག་ ཀུན་ རྡོ་བ་ཀྱི་བདེན་པས་སྟོང་བའི་གཞན་སྟོང་དོན་དམ་པར་གྲུབ་བོ་
ཞེས་སྨྲ་བ་དེ་དག་ནི་སྨན་པས་བོར་བའི་ནད་པ་བཞིན་དུ་སྟོང་ཉིད་ལ་དངོས་པོར་
མངོན་པར་ཞེན་པའི་རིམས་ནད་མི་ཟད་པས་ཐེབས་པས། འཇིག་རྟེན་ཀུན་གྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་བཞི་པ།
ཟུག་རྔུ་འབྱིན་པ་བླ་ན་མེད་པ་ཡང་དག་པར་རྫོགས་པའི་སངས་རྒྱས་རྣམས་ཀྱིས།
དམ་པའི་ཆོས་ཀྱི་བདུད་རྩིས་གཏན་གསོར་མི་རུང་བའི་ལྟ་བ་ཅན་ཡིན་པར། དེ་
བཞིན་གཤེགས་པ་དང་འཕགས་པ་ཀླུ་སྒྲུབ་ཀྱིས་གསུངས་ཏེ། རྒྱན་སྡུག་པོ་བཀོད་
པའི་མདོ་ལས། རི་རབ་རོ་བོ་ཙམ་གྱུར་པའི། །བདག་ཏུ་ལྟ་བས་མི་གནོད་ཀྱི། །
སྟོང་ཉིད་ལྟ་བས་གནོད་པ་ནི། །ང་རྒྱལ་མི་བདེན་བཏགས་པས་སོ། །རྣལ་འབྱོར་
སྤྱོད་པ་སྟོང་པ་ཉིད། །གནས་མིན་པ་ལ་སྦྱར་མི་བྱ། །གལ་ཏེ་གནས་མིན་སྦྱར་
གྱུར་ན། །བདུད་རྩི་དུག་ཏུ་འཐུང་བ་ཡིན། །ལྟ་བ་ཇི་སྙེད་གང་ཡང་རུང་། །ལུས་
ཅན་རྣམས་ལ་ཡོད་པ་ཡི། །ལྟ་བ་རྣམ་པར་སྤང་བའི་ཕྱིར། །སྟོང་པ་ཉིད་ཀྱི་ཚུལ་
བསྟན་ཏེ། །སྟོང་པ་ཉིད་ཀྱི་ལྟ་ཐོས་ཀྱང་། །ལ་ལའི་ལྟ་བ་མ་ཞིག་ན། །གསོར་མི་
རུང་བའི་ལྟ་ཅན་ཏེ། །སྨན་པས་བོར་བའི་ནད་པ་བཞིན། །ཞེས་དང་། འོད་སྲུང་
གིས་ཞུས་པའི་མདོ་ལས་ཀྱང་། འོད་སྲུང་གང་ཟག་ཏུ་ལྟ་བ་རི་རབ་ཙམ་ནི་སླའི་
སྟོང་པ་ཉིད་དུ་ལྟ་བ་མངོན་པའི་ང་རྒྱལ་ཅན་ནི་དེ་ལྟ་མ་ཡིན་ནོ། །ཞེས་གསུངས་
ཤིང་དེ་དག་གི་དོན་དབུ་མ་རྩ་བར་ཡང་གསུངས་པས། རྒྱལ་བ་ཀུན་གྱི་སྟོང་ཉིད་
ནི། །ལྟ་ཀུན་ངན་པ་འབྱིན་པར་གསུངས། །གང་དག་སྟོང་པ་ཉིད་ལྟ་བ། །དེ་དག་
སྒྲུབ་ཏུ་མེད་པར་གསུངས། །ཞེས་གསུངས་པའི་ཕྱིར་རོ། །བྱིས་པའི་བློས་རྙེད་
པའི་ངོ་བོ་གང་ཡིན་པ་དེ་ནི་ཀུན་རྫོ་བ་གྱི་བདེན་པ་ཞེས་གང་བརྗོད་པ་དེ་ཡང་ཇི་
ལྟ་བུ་ཞེ་ན་བྱིས་ པའི་བློས་རྙེད་པའི་ངོ་བོ་ནི་རྣམ་པ་གཉིས་ཏེ་རང་རང་གི་གྲུབ་
མཐའ་ལ་བློ་སྦངས་པའི་བྱིས་པའི་བློས་རྙེད་པ་དང་དེ་ལས་ཅིག་ཤོས་ཐ་སྙད་ཀུད་
༌ |



བདེན་གཉིས་ནད་ཀྱི་ཟླ་ཟེར།
རྫོབ་འཇིག་རྟེན་པའི་རྒན་པོ་རྣམས་ཀྱིས་ཇི་ལྟར་བརྡ་བཏགས་པའི་རྗེས་སུ་འབྲང་
ཞིང་དེ་ཙམ་གྱིས་དགའ་མགུར་སྤྱོད་པའི་ཐ་མལ་པའི་བྱིས་པ་རྣམས་ཀྱི་བློས་རྙེད་
པ་གང་ཡིན་པའོ། །དང་པོ་ལ་ཕྱི་རོལ་པ་དང་ཆོས་འདི་པ་གཉིས་ལས་ཕྱི་རོལ་པ་
དག་གིས་བློས་རྙེད་ཅིང་སྒྲོ་བཏགས་པ་བདག་དང་གཙོ་བོ་ལ་སོགས་པ་རང་གི་
ཐུན་མོང་མ་ཡིན་པའི་འདོད་པར་གྱུར་པའི་དོན་རྣམས་ནི་ཀུན་རྫོ་བ་ཙམ་དུ་ཡང་མ་
གྲུབ་པར་འདོད་ཏེ། དབུ་མ་འཇུག་པར། མོ་གཤམ་བུ་ལྟར་སྐྱེ་བ་དང་བྲལ་ཕྱིར། །
དེ་ལྟར་གྱུར་པའི་བདག་ནི་ཡོད་མིན་ཞིང་། །འདི་ནི་ངར་འཛིན་རྟེན་དུའང་མི་རིགས་
ལ༑ འདི་ནི་ཀུན་རྫོབ་ཏུ་ཡང་ཡོད་མི་འདོད། །ཅེས་གང་གསུངས་པ་ཡིན་ནོ། །
རང་གི་སྡེ་པ་བྱེ་བྲག་སྨྲ་བ་དང་མདོ་སྡེ་པ་དང་སེམས་ཙམ་པ་དག་གིས་ཀུན་བཏགས་
པའི་ཆ་ཤས་མེད་པའི་རྡུལ་ཕྲ་རབ་དང་དེས་བསྐྱེད་པའི་ཤེས་པ་རྣམ་བཅས་དང་
གཟུང་འཛིན་གཉིས་ཀྱིས་དབེན་པའི་རྣམ་ཤེས་ལ་སོགས་པ་རང་རང་གི་འདོད་པ་
ཐུན་མོང་མ་ཡིན་པ་དག་ནི། དབུ་མ་པ་དག་གིས་ཀུན་རྫོབ་ཏུ་ཡོད་པ་ཡིན་ནོ་ཞེས་
དབུ་མ་རང་རྒྱུད་པ་ཁ་ཅིག་སྨྲ་ཡང་འདིར་ནི་ཀུན་རྫོ་བ་ཙམ་དུ་ཡང་ཡོད་པར་མི་
འདོད་ཏེ། འཇུག་པར་གཞན་གྱི་དབང་གིས་རྫ་ས་ལ་ཆགས་པ་ཡི། །འཇིག་རྟེན་
གྲགས་པའི་རྣམ་གཞག་ཀུན་ཀྱང་བརླག །ཞེས་དང་། ཡང་དེ་ཉིད་ཀྱི་རང་འགྲེལ་
དུ་ཡང་ཁ་ཅིག་མདོ་སྡེ་པ་རྣམས་ཀྱི་ལུགས་གང་ཞིག་དོན་དམ་པར་སྨྲས་པ་དེ་ནི་
དབུ་མ་པ་རྣམས་ཀྱི་ཀུན་རྫོབ་ཏུ་འདོད་དོ། །ཞེས་གང་སྨྲས་པ་དེ་ནི་དབུ་མ་པའི་
བསྟན་བཅོས་ཀྱི་དེ་ཁོ་ན་ཉིད་མངོན་པར་མི་ཤེས་པ་ཁོ་ནས་སྨྲས་པ་ཡིན་ནོ། །



）
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཞེས་ཤེས་པར་བྱའོ། །ཡང་གང་དག་བྱེ་བྲག་ཏུ་སྨྲ་བ་རྣམས་ཀྱིས་གང་དོན་དམ་
པར་སྨྲས་པ་དེ་དབུ་མ་པ་རྣམས་ཀྱི་ཀུན་རྫོབ་ཏུ་ཡིན་ནོ་སྙམ་དུ་སེམས་པ་དེ་དག་
གིས་ཀྱང་བསྟན་བཅོས་ཀྱི་དེ་ཁོ་ན་ཉིད་ཡོངས་སུ་མི་ཤེས་པ་ཁོ་ན་སྟེ། འདི་ལྟར་
འཇིག་རྟེན་ལས་འདས་པའི་ཆོས་ནི་འཇིག་རྟེན་པའི་ཆོས་དང་མཚུངས་པར་མི་
རིགས་པའི་ཕྱིར་རོ། །ཞེས་གསུངས་པའི་ཕྱིར་རོ། །
དེ་ལྟར་ན་ཐ་མལ་པའི་བྱིས་པ་རྣམས་ཀྱིས་རྒན་པོ་རྣམས་ཀྱི་བརྡའི་རྗེས་
སུ་འབྲངས་ནས་ཡུལ་དང་དབང་པོ་དང་སྐྱེས་པ་དང་བུད་མེད་རི་དང་ཁང་ཁྱིམ་
སྐྱེད་མོས་ཚལ་ ལ་ སོགས་ པ་མ་བརྟགས་ རང་དགར་འཇུག་པའི་བློས་ཐ་སྙད་
བཏགས་པ་ཇི་སྙེད་པ་དག་ནི་ཀུན་རྫོ་བ་གྱི་བདེན་པ་ཞེས་ཐ་སྙད་གདགས་པའི་
ཡུལ་ཡིན་ནོ། །དེའི་ཕྱིར་དངོས་པོར་སྨྲ་བ་དག་ནི་བདེན་པ་གཉིས་ཀ་ལས་ཉམས་
པ་ཡིན་ཏེ་འཇིག་རྟེན་གྱི་ཐ་སྙད་ལས་འདས་པའི་ཕྱིར་དང༌། དོན་དམ་པའི་དེ་ཁོ་
ན་ཉིད་ཟབ་མོ་མ་གཏོགས་པའི་ཕྱིར་རོ། །གང་ཀུན་རྫོབ་དང་དོན་དམ་པའི་བདེན་
པ་ལས་ཉམས་པ་དེ་དག་གིས་ནི་དེ་བཞིན་གཤེགས་པའི་གསུང་གི་དེ་ཁོ་ན་ཉིད་
རྟོགས་པ་མ་ཡིན་ཏེ་དེ་བཞིན་གཤེགས་པ་རྣམས་ནི་བདེན་པ་གཉིས་ལས་བརྩམས་ཏེ་
ཆོས་སྟོན་པའི་ཕྱིར་རོ། །གང་གིས་སངས་རྒྱས་རྣམས་ཀྱི་གསུང་རབ་ཀྱི་དོན་མ་
རྟོགས་པ་དེས་ནི་ཐར་པ་དང་ཐམས་ཅད་མཁྱེད་པའི་གོ་འཕང་ཐོབ་པ་མ་ཡིན་ཏེ་
ཐར་པ་དང་ཐམས་ཅད་མཁྱེན་ པའི་ ལམ་ནི་ སངས་རྒྱས་ཉག་ཅིག་གི་སྤྱོད་ཡུལ་
ཡིན་པའི་ཕྱིར་རོ། །དེ་ལྟར་ཡང་དབུ་མ་རྩ་བར། གང་དག་བདེན་པ་འདི་གཉིས་



བདེན་གཉིས་ནད་ཀྱི་ཟླ་ཟེར།
ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ཡི། །ཟབ་མོའི་
དེ་ཉིད་རྣམ་མི་ཤེས། །ཞེས་དང་དབུ་མ་བསྟོད་པར་ཡང༌། མཚན་མ་མེད་པ་མ་
རྟོགས་པར། ཁྱོད་ཀྱིས་ཐར་པ་མེད་པར་གསུངས། །དེ་ཕྱིར་དེ་ནི་ཐེག་ཆེན་ལ།
ཁྱེད་ཀྱིས་ཚང་བར་བསྟན་པ་ལགས། །ཞེས་གསུངས་ཤིང་། འཇུག་པར་ཡང་།
འཕགས་པ་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་
དོ༑ ༑དེ་དག་ཀུན་རྫོབ་དེ་ཉིད་བདེན་ལས་ཉམས། །བདེན་གཉིས་ཉམས་ལ་ཐར་
པ་གྲུབ་ཡོད་མིན། །ཞེས་དང༌། ཐབས་སུ་གྱུར་པ་ཀུན་རྫོབ་བདེན་པ་དང༌། །
ཐབས་ལས་བྱུང་བ་དོན་དམ་བདེན་པ་སྟེ། །དེ་གཉིས་དབྱེ་བ་གང་གིས་མི་ཤེས་
པ༑ ༑དེ་དག་ལོག་པར་རྟོག་པའི་ལམ་ངན་ཞུགས། །ཞེས་གང་གསུངས་པ་ཡིན་
དེ་ལྟར་བས་ན་སློབ་དཔོན་ཟླ་བ་གྲགས་པ་ནི། དོན་དམ་པའི་བདེན་པ་
མ་རྟོགས་པར་ཉོན་མོངས་པ་སྤོང་མི་ནུས་ལ། དེ་མ་སྤངས་པར་ཐར་པ་ཐོབ་པ་
མེད་པའི་ཕྱིར་རོ། །རྣམ་རིག་པ་མན་ཆད་གྱི་ལྟ་བ་ལ་བརྟེན་ནས་ཐར་པ་ཡང་མི་
འཐོབ་ན་ཐམས་ཅད་མཁྱེན་པ་ལྟ་ཅི་སྨོས་ཞེས་བཞེད་ལ་སློབ་དཔོན་ལེགས་ལྡན་
འབྱེད་ལ་སོགས་པ་ནི་ཉན་ཐོས་སྡེ་གཉིས་ཀྱི་ལྟ་བས་གང་ཟག་བདག་མེད་རྟོགས་
ནུས་པས་ཐར་པ་འཐོབ་ལ་ཤེས་སྒྲིབ་སྤོང་མི་ནུས་པས་ཐམས་ཅད་མཁྱེན་པ་མི་
ཐོབ་ཅིང་། རྣམ་རིག་པས་ལྟ་བ་ལ་བརྟེན་ནས་ཐར་པ་ཡང་མི་ཐོབ་སྟེ། གང་ཟག་
གི་བདག་འཛིན་ཙམ་སྤངས་པའི་ཐར་པ་དོན་དུ་མི་གཉེར་བའི་ཕྱིར་དང་། རང་གི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུར་པོད་བཞི་ང་།
ལྟ་བ་དེ་ཁོ་ན་ཉིད་ཆོས་ ཀྱི་བདག་ཏུ་འཛིན་ པ་ཆེན་ པོ་ ཡིན་ པས་ བདག་འཛིན་
གཉིས་ཀ་སྤངས་པའི་ཐར་པ་ཐོབ་མི་ནུས་པའི་ཕྱིར་རོ། །སློབ་དཔོན་ཟླ་བ་གྲགས་
པས་ནི། ཉན་ཐོས་སྡེ་གཉིས་ཀྱི་ལྟ་བས་གང་ཟག་གི་བདག་མེད་པ་ཡང་རྟོགས་མི་
ནུས་པར་བཞེད་དེ། འདི་ལྟར་དེ་དག་གི་ལྟ་བ་ནི་ཕུང་པོ་མི་རྟག་སོགས་སུ་ཡོངས་
སུ་སྤྱོད་ པར་ བྱེད་ པ་ ཙམ་ཡིན་ལ་དེས་ཀྱང་ཕུང་པོ་རྟག་ སོགས་ སུ་འཁྲུལ་ པ་ རེ་
ཤིག་སྤང་ནུས་སུ་ཟིན་ཀྱང༌། ཕུང་པོ་ལ་བདག་ཏུ་འཛིན་པ་ནི་སྤང་མི་ནུས་ཏེ། དེ་
ཉིད་ཕུང་པོ་ལ་དངོས་པོར་མངོན་པ་ཞེན་པའི་རྒྱུ་ཅན་ཡིན་པའི་ཕྱིར་དང་། དེ་དག་
གིས་ཀྱང་ཕུང་པོ་རང་བཞིན་མེད་པར་མ་གཏོགས་པའི་ཕྱིར་རོ། ། །
ཇི་སྐད་དུ། རྒྱལ་པོ་ལ་གདམས་པ་རིན་པོ་ཆེའི་ཕྲེང་བར། ཇི་སྲིད་ཕུང་
པོ་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ངར་འཛིན་པ་ལས་ཡང་ལས་
ཏེ༑ ༑ལས་ལས་ཡང་ན་འཁོར་བར་འགྱུར། །ཞེས་གང་གསུངས་པ་ཡིན་ནོ། །དེ་
བས་ན། གང་ཞིག་གང་གི་རྒྱུ་ལ་མི་གནོད་པ་དེས་ནི་དེ་ལ་གནོད་པ་མ་ཡིན་ཏེ།
དཔེར་ན་མངར་བ་དང་ སྣམ་ པའི་ རྫ་ས་ ཀྱིས་བད་ཀན་གྱི་ནད་ལ་མི་གནོད་ པ་
བཞིན་ནོ། །ཕུང་པོ་མི་རྟག་སོགས་སུ་ཡོངས་སུ་དཔྱོད་པར་བྱེད་པས་ཀྱང་བདག་
ཏུ་འཛིན་པའི་རྒྱུ་ལ་གནོད་པ་མེད་དོ། །ཞེས་བྱ་བ་འདི་ནི་འདིར་འསྡིག་རྟེན་རང་
གྲགས་ཀྱི་ཚད་མའོ། །གཞན་ཡང་ཕུང་པོ་མི་རྟག་སོགས་སུ་ལྟ་བས་ནི་ཕུང་པོ་ལ་
བདག་ཏུ་འཛིན་པ་དྲུངས་འབྱིན་པར་ནུས་པ་མ་ཡིན་ཏེ། དེ་གཉིས་ཀ་ཡང་ཕུང་
པོའི་གནས་ལུགས་སྟོང་པ་ཉིད་ལ་ ཕྱིན་ཅི་ལོག་ཏུ་ཞུགས་པར་འདྲ་བས་སྟོབས་
.?



བདེན་གཉིས་རང་ཀྱི་ཟླ་ཟེར།
མཚུངས་པའི་ཕྱིར་ཏེ། དཔེར་ན་ཕུང་པོ་སྡུག་པར་འཛིན་པའི་འདོད་ཆགས་དང་མི་
འཕྲོད་པར་འཛིན་པའི་ཞེ་སྡང་བཞིན་ནོ། །ཞེས་པ་ནི་ཚད་མ་གཞན་ཡིན་ནོ། །ཅི་
སྟེ་ཕུང་པོ་ལ་བདེན་པར་འཛིན་པ་འདི་བདག་ཏུ་འཛིན་པའི་རྒྱུར་ཇི་ལྟར་ཤེས་ཞེ་
ན་ཕུང་པོ་ལ་མངོན་པར་ཞེན་པ་དག་ལ་བདག་ཏུ་འཛིན་པ་མཐོང་བའི་ཕྱིར་དང༌།
ཀ་བུམ་སོགས་ཕུང་པོ་ལ་མངོན་ཞེན་མེད་པ་དག་ལ་བདག་ཏུ་འཛིན་པ་མ་མཐོང་བའི་
ཕྱིར་དང་དེ་ཙམ་ལ་རྒྱུ་དང་འབྲས་བུའི་ཐ་སྙད་འསྡིག་རྟེན་ན་བྱེད་པའི་ཕྱིར་རོ། །
གལ་ཏེ་ཕུང་པོ་མི་རྟག་སོགས་སུ་རྟོགས་པས་བདག་འཛིན་སྤོང་བར་མི་ནུས་ན་
ཉན་རང་དགྲ་བཅོམ་པ་དག་གིས་ཀྱང་བདག་འཛིན་མ་སྤངས་པར་འགྱུར་རོ་ཞེ་ན་
དེ་ནི་མ་ཡིན་ཏེ། ཉན་རང་འཕགས་པ་བདག་གིས་ནི་ཆོས་ཐམས་ཅད་རང་བཞིན་
མེད་པར་རྟོགས་པ་ཡིན་ཏེ། གཞན་དུ་ན་ཕྱིར་རོལ་པའི་ཆགས་བྲལ་བཞིན་དུ།
བདག་འཛིན་དྲུངས་འབྱིན་པའི་གཉེན་པོ་མེད་པས། འཁོར་བ་ལས་མི་ཐར་བར་
འགྱུར་བའི་ཕྱིར་དང༌། ཡང་དག་པ་ན་བསྟན་པ་འདི་ལས་ཕྱིར་རོལ་དུ་གྱུར་པ་
ཡང་འགྱུར་ཏེ། དེ་བཞིན་གཤེགས་པའི་གསུང་གི་མཛོད་ཀྱི་གཅེས་པ་ཟབ་མོ་རྟེན་
ཅིང་འབྲེལ་བར་འབྱུང་བའི་དེ་ཁོ་ན་ཉིད་མ་རྟོགས་པའི་ཕྱིར་རོ། །ཇི་སྐད་དུ། བཤེས་
པའི་སྤྲིངས་ཡིག་ལས། རྟེན་ཅིང་འབྲེལ་བར་འབྱུང་འདི་རྒྱལ་བ་ཡི། །གསུང་གི་
མཛོད་ཀྱི་གཅེས་པ་ཟབ་མོ་སྟེ། །ཞེས་སོགས་གསུངས་ཤིང་། གང་ཟག་ཕུང་པོ་སྨྲ་
བ་ཡི། །འཇིག་རྟེན་གྲངས་ཅན་ལུག་ཕྲུག་པ། །གོས་མེད་བཅས་ལ་གལ་ཏེ་ཞིག །
ཡོད་མེད་འདས་པར་སྨྲ་ན་དྲིས། །དེ་ཕྱིར་སངས་རྒྱས་རྣམས་ཀྱིས་ནི། །བསྟན་པ་
!、，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འཆི་མེད་ཡོད་མེད་ལས། །འདས་པ་ཟབ་མོ་ཞེས་བསྟན་པ། །ཆོས་ཀྱི་ཁུད་པ་ཡིན་
ཞེས་གྱིས། །ཞེས་གསུངས་པས། རྟེན་ཅིང་འབྲེལ་བར་འབྱུང་བ་སྤྲོས་པའི་མཐའ་
ཐམས་ཅད་དང་བྲལ་བ་འདི་ནི་སངས་རྒྱས་ཀྱི་བསྟན་པའི་ཁྱད་ཆོས་ཐུན་མོང་མ་
ཡིན་པར་གསུངས་པ་ཡིན་ནོ། །དེ་ལྟར་ན་རྣལ་འབྱོར་སྤྱོད་པ་བ་མན་ཆད་ཀྱི་གྲུབ་
མཐའ་སྨྲ་བ་ཀུན་ཆོས་འདི་ལས་ཕྱི་རོལ་ཏུ་གྱུར་པར་འགྱུར་ཏེ། རྟེན་འབྲེལ་གྱི་
གནས་ལུགས་མ་རྟོགས་པའི་ཕྱིར་རོ་ཞེ་ན་ཡང་དག་པར་ན་འདོད་པ་ཁོ་ན་སྟེ། དེ་
དག་ནི་དེ་བཞིན་གཤེགས་པའི་གསང་བའི་གནས་ཟབ་མོའི་སྣོད་དུ་མ་གྱུར་པའི་
ཕྱིར་རོ། །དཔེར་ན་འཇིག་རྟེན་ན་ཡང་རང་གི་གསང་བའི་གཏམ་སྨྲ་རུ་རུང་བ་དང་
མི་རུང་བ་དག་ལ་ནང་མི་དང་ཕྱི་མིའི་ཐ་སྙད་འདོགས་པ་བཞིན་ནོ། །འོན་ཀྱང་དེ་
བཞིན་གཤེགས་པ་ལ་སྐྱབས་འཆའ་ཞིང་དེའི་གསུང་གི་རྗེས་སུ་འབྲང་བའི་ཕྱིར་
སེར་སྐྱ་པ་ལ་སོགས་པ་བཞིན་དུ་རྣམ་པ་ཐམས་ཅད་དུ་ཕྱི་རོལ་ཏུ་གྱུར་པ་མ་ཡིན་
པས་རྣམ་གྲངས་ཀྱིས་ནང་པའི་གྲུབ་མཐའ་སྨྲ་བར་བཞག་གོ །གལ་ཏེ་དེ་བཞིན་
གཤེགས་པས་ཉན་ཐོས་ཀྱི་ཐེག་པ་ལ་ཞུགས་པ་དག་གི་དབང་དུ་བྱས་ནས་བདེན་
པ་བཞིའི་ཆོས་ཀྱི་འཁོར་ལོ་བསྐོར་བར་བཤད་པ་དང་སྡེ་པའི་གྲུབ་མཐའ་སྨྲ་བ་
དག་གིས་ཀྱང་བདེན་བཞི་མི་རྟག་བཅུ་དྲུག་ ཙམ་དུ་རྟོགས་པར་བཤད་ཀྱི་རང་
བཞིན་མེད་པར་རྟོགས་པར་མ་བཤད་དོ་ཞེ་ན་འདི་ལ་བརྗོད་པར་བྱ་སྟེ་འདི་ལྟར་
བཀའ་དང་པོའི་གདུལ་བྱ་ནི་གཉིས་ཏེ་སངས་རྒྱས་ཀྱི་འཁོར་དུ་གཏོགས་པ་དངོས་
ཀྱི་གདུལ་བྱ་དང་རྗེས་འཇུག་ཕྱིས་འབྱུང་གི་གདུལ་བྱའོ། །དང་པོ་ལ་ཡང་རྒྱུད་
1



བདེན་གཉིས་ནད་ཀྱི་ཟླ་ཟེར།
ཡོངས་སུ་མ་སྨིན་པ་དང་སྨིན་པ་གཉིས་ལས་གང་ཟག་དང་པོས་བཀའ་དང་པོའི་
ཆོས་འཁོར་ཐོས་པས་རྟག་སོགས་ཕྱིན་ཅི་ལོག་བཞིའི་མངོན་པར་ཞེན་པ་ལྡོག་
ཅིང་འཁོར་བ་ལས་ཡིད་བྱུང་ནས་མྱ་འདས་ལ་འདོད་པ་ཙམ་སྐྱེའི་མཐོང་ལམ་ལ་
སོགས་པའི་རྟོགས་པ་དངོས་སུ་མི་སྐྱེ་ལ་དེའི་འོག་ཏུ་སྟོང་པ་ཉིད་ཀྱི་ཆོས་བསྟན་
པས་བདེན་པ་མཐོང་ནས་གྲོལ་བར་འགྱུར་ཏེ། ཇི་སྐད་དུ། དབུ་མར། དེ་ཉིད་
ཚོལ་ལ་ཐོག་མར་ནི། །ཐམས་ཅད་ཡོད་ཅེས་བརྗོད་པར་བྱ། །དོན་རྣམས་ཤེས་ཤིང་
ཆགས་མེད་ནས། །ཕྱིས་ནི་རྣམ་པར་དབེན་པའོ། །ཞེས་གང་གསུངས་པ་ཡིན་ནོ། །
དེ་ལྟ་བུའི་གདུལ་བྱ་ལ་ཐོག་མར་སྟོང་ཉིད་བསྟན་པར་བྱ་བ་ཡང་མ་ཡིན་ཏེ་སངས་
རྒྱས་ཀྱི་བསྟན་པ་ལ་གཡང་སར་འདུ་ཤེས་ནས་སྤང་བར་འགྱུར་བའི་ཕྱིར་རོ། །
དེའི་ཕྱིར་གདུལ་བྱ་དྲང་བའི་བདེན་བཞིའི་འཁོར་ལོ་ཐོག་མར་བསྐོར་བ་
ནི་སངས་རྒྱས་ཀྱི་ཐབས་ལ་མཁས་པ་སྟེ། ཇི་སྐད་དུ་འཕགས་པ་ལྷས། གང་ཞིག་
གང་གང་ལ་དགའ་བ། །དེ་ཡི་དེ་དེ་སྔར་སྤྱད་བྱ། །ཉམས་པར་གྱུར་བ་དམ་ཆོས་
ཀྱི། །སྣོད་ནི་ཅེས་ཀྱང་མ་ཡིན་ནོ། །ཞེས་གསུངས་པ་ལྟར་རོ། །གང་ཟག་གཉིས་པ་
རྒྱུད་ཡོངས་སུ་སྨིན་པའི་གདུལ་བྱ་རྣམས་སྐྱེ་བ་གཞན་དུ་རྟེན་ཅིང་འབྲེལ་བར་
འབྱུང་བ་ཟབ་མོ་སྟོན་པའི་གསུང་རབ་ལ་ཐོས་པ་བྱས་པའི་བག་ཆགས་ཡོངས་སུ་
སྨིན་པའི་མཐུས་དེ་བཞིན་གཤེགས་པ་ལ་བདེན་བཞི་མི་རྟག་ལ་སོགས་པར་སྟོན་
པའི་ཆོས་ཐོས་པ་ཙམ་གྱིས་སྔོན་གྱི་རིགས་ཀྱི་མཐུས་མི་རྟག་པ་ལ་སོགས་པ་སྟོང་
པ་ཉིད་ཤེས་ནས། སྤྲོས་བྲལ་གྱི་དོན་རྟོགས་ཏེ་གྲོལ་བར་འགྱུར་གྱིས་མི་རྟག་ལ་
།
༤}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སོགས་ཆོས་ཀྱི་མཚན་མར་འཛིན་པ་ནི་མ་ཡིན་ནོ། །དེ་ལྟ་བུའི་གང་ཟག་ཀྱང་ཀུན་
ཤེས་ཀོ་ཌི་ན་ཡ་ལ་སོགས་པ་ལྔ་སྡེ་བཟང་པོ་དང་ཀུན་ཏུ་རྒྱུ་ཉེ་རྒྱལ་དང་པང་ནས་
སྐྱེས་ལྟ་བུ་ཡིན་ནོ། །ཇི་ལྟར་ན་མི་རྟག་པ་སོགས་བསྟན་པས་སྟོང་པ་ཉིད་རྟོགས་
ཅེ་ན། སྐྱེ་བ་དང་འཇིག་པ་སོགས་ནི་སྟོང་པ་ཉིད་ལ་རུང་བ་ཡིན་ཏེ། དབུ་མར།
གང་ལ་སྟོང་པ་ཉིད་རུང་བ། །དེ་ལ་ཐམས་ཅད་རུང་བ་ཡིན། །གང་ལ་སྟོང་ཉིད་མི་
རུང་བ། །དེ་ལ་ཐམས་ཅད་རུང་མ་ཡིན། །ཅེས་དང་། རིགས་པ་དྲུགྲ་ཅུ་པར། སྐྱེ་
བ་ཤེས་པས་འཇིག་པ་ཤེས། །འཇིག་པ་ཤེས་པས་མི་རྟག་ཤེས། །སྟོང་པ་ཉིད་ལ་
འཇུག་པ་ཤེས། །ཞེས་སོགས་གསུངས་པའི་ཕྱིར་རོ། །དེ་བས་ན་མདོ་ལས་མི་རྟག་
པ་སོགས་གསུངས་པ་ནི་སྔར་བཤད་པའི་ཚུལ་གྱིས་གདུལ་བྱ་འགའ་ཞིག་ལ་རྒྱུད་
སྣོད་དུ་རུང་བའི་བྱ་བ་ཙམ་བྱེད་ལ་འགའ་ཞིག་ལ་ཡང་དག་པའི་རྟོགས་པ་སྐྱེ་བའི་
བྱ་བ་བྱེད་དོ། །དེང་སང་ཉན་ཐོས་པར་གྲགས་པའི་བྱེ་བྲག་སྨྲ་བ་དང་མདོ་སྡེ་པ་
དག་ནི་བཀའ་དང་པོའི་རྗེས་འཇུག་ཕྱིས་འབྱུང་གི་གདུལ་བྱ་ཡིན་ལ། དེ་དག་གིས་
བཀའི་དགོངས་ པར་རློམ་ནས་བྱེ་བྲག་ཏུ་བཤད་པ་ལ་སོགས་པའི་རང་རང་གི་
གཞུང་རྣམས་སུ་རྡུལ་ཕྲན་རྫ་ས་གྲུབ་དང་། བདེན་བཞི་མི་རྟག་སོགས་སུ་དོན་ལ་
གནས་པའི་རྣམ་གཞག་བྱས་པ་རྣམས་ནི་རང་རང་གི་བློས་སྒྲོ་བཏགས་པ་མ་གཏོགས་
པར་བཀའི་དགོངས་པ་ནི་མ་ཡིན་ཏེ། དེ་བཞིན་གཤེགས་པས་འཇིག་རྟེན་གཞུག་
པའི་ཐབས་སུ་འཇིག་རྟེན་ན་ཇི་ལྟར་གྲགས་པའི་གཟུགས་སོགས་དང་སྐྱེ་བ་དང་
འཇིག་པ་སོགས་རྟེན་ཅིང་འབྲེལ་བར་འབྱུང་བ་རྐྱེན་འདི་པ་ཙམ་ཞིག་གསུངས་ཀྱི་
15[ }



བདེན་གཉིས་ནད་ཀྱི་ཟླ་ཟེར།
སྐྱེ་འཇིག་བདེན་པ་བ་ནི་འགར་ཡང་མ་གསུངས་ཏེ། རིགས་པས་གནོད་པའི་ཕྱིར་
དང་ དགོས་ པ་ མེད་ པའི་ ཕྱིར་དང་ཚད་མས་གནོད་ པའི་དོན་གསུངས་ན་ ཀུན་
མཁྱེན་དུ་མི་འགྱུར་བའི་ཕྱིར་རོ། །དེའི་ཕྱིར་དབུ་མ་རྩ་བར། རྨི་ལམ་ཇི་བཞིན་སྒྱུ་
མ་བཞིན། །དྲི་ཟའི་གྲོང་ཁྱེར་ཇི་བཞིན་དུ། །དེ་བཞིན་སྐྱེ་དང་དེ་བཞིན་གནས། །
དེ་བཞིན་དུ་ནི་འཇིག་པར་གསུངས། །ཞེས་དང་། འཇུག་པར་ཡང་། དེ་ཕྱིར་རྫོགས་
པའི་སངས་རྒྱས་རྣམས་ཀྱིས་ནི། །འགར་ཡང་དངོས་པོ་ཡོད་ཅེས་མ་གསུངས་སོ། །
ཞེས་བཤད་པ་ཡིན་ནོ། །
དེ་བས་ན་དེ་དག་གི་གཞུང་རྣམས་ལས་ཉན་རང་འཕགས་པ་དག་གིས་
བདེན་བཞི་མི་རྟག་ལ་སོགས་བཅུ་དྲུག་ཏུ་རྟོགས་པས་གྲོལ་བ་སོགས་བཤད་པ་ནི་
རང་གི་བློས་བཞག་པ་ཙམ་ཡིན་གྱི་དོན་ལ་གནས་པ་མ་ཡིན་པས་འདིར་གནོད་པ་
མེད་དོ། །གང་ཡང་མངོན་པར་རྟོགས་པའི་རྒྱན་ལས། ལམ་ཤེས་ཉིད་ཀྱི་ཚུལ་ལ་
ནི༑ ༑འཕགས་པའི་བདེན་པ་བཞི་དག་གི །རྣམ་པ་མི་དམིགས་སྒོ་ནས་ནི། །ཉན་
ཐོས་ལམ་འདི་ཤེས་པར་བྱ། །ཞེས་དང༌། གཟུང་དོན་རྟོག་པ་སྤོང་ཕྱིར་དང༌། །
འཛིན་པ་མི་སྤོང་ཞེས་སོགས་གསུངས་པ་ཡང་ཉན་རང་གི་རིགས་ཅན་རྒྱུད་མ་
སྨིན་པ་རྣམས་རྗེས་སུ་བཟུང་བའི་ཕྱིར་བསྟན་པ་རྒྱུད་སྨིན་པར་བྱེད་པའི་ལམ་གྱི་
དབང་དུ་བྱས་ནས་དེ་སྐད་བརྗོད་པ་ཡིན་གྱི། གཞན་དུ་ན་སྔར་ཇི་སྐད་བཤད་པའི་
ལུང་རིགས་དག་གིས་གནོད་པའི་ཕྱིར་རོ། །དེ་བས་ན་ཉན་རང་གི་རིགས་ཅན་གྱི་
གང་ཟག་དག་གི་རྒྱུད་སྨིན་པར་བྱེད་པའི་ལམ་ནི་བདེན་བཞི་མི་རྟག་ལ་སོགས་
] (1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བཅུ་དྲུག་རྟོགས་པ་ཡིན་ལ། གྲོལ་བར་བྱེད་པའི་ལམ་ནི་རྟེན་འབྲེལ་རང་བཞིན་
མེད་པར་རྟོགས་པ་ཁོ་ན་ཡིན་ཏེ། ལམ་གཞན་གྱི་བདག་འཛིན་སྤོང་བར་མི་ནུས་
སོ་ཞེས་སྔར་བཤད་ཟིན་ཏོ། །དེ་ལྟར་བྱས་ན་རྒྱལ་བའི་ཡུམ་ལས་ཀྱང་ཉན་ཐོས་
ཀྱི་ས་ལ་སློབ་པར་འདོད་པས་ཀྱང་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བསླབ་པར་
བྱའོ། །རང་སངས་རྒྱས་ཀྱི་ས་ལ་སློབ་པར་འདོད་པས་ཀྱང་ཞེས་སོགས་གསུངས་
པ་དང༌། རྗེ་བཙུན་གྱིས་ཀྱང་། ཉན་ཐོས་ཞི་བ་ཚོལ་རྣམས་ཀུན་ཤེས་ཉིད་ཀྱིས་
ཉེར་ཞིར་འཁྲིད་མཛད་གང་ཡིན་དང༌། །ཞེས་སོགས་འཕགས་པ་ཀུན་གྱི་བཞེད་
པ་སྒྲུབ་པའི་སྒོ་ནས་ཡུམ་ལ་བསྟོད་པ་དང༌། འཕགས་པ་ཀླུ་སྒྲུབ་ཀྱིས་ཀྱང་། མཚན་
མ་མེད་པ་མ་རྟོགས་པར། ཁྱེད་ཀྱིས་ཐར་པ་མེད་པར་གསུངས། །ཞེས་དང་། ཉན་
ཐོས་རྣམས་དང་རང་སངས་རྒྱས། །སངས་རྒྱས་རྣམས་ཀྱིས་ངེས་བརྟེན་པའི། །
ཐར་ལམ་ཁྱོད་ཉིད་གཅིག་པུ་སྟེ། །གཞན་གྱིས་བགྱི་བ་མ་མཆིས་ངེས། །ཞེས་
སོགས་གསུངས་པ་རྣམས་ལེགས་པར་དྲངས་པར་འགྱུར་རོ། །དེ་ལྟ་ན་ཉན་རང་
དག་གིས་ཆོས་ཀྱི་བདག་མེད་རྟོགས་པས་ཤེས་བྱའི་སྒྲིབ་པ་སྤོང་བར་འགྱུར་ཞིང་
ཐེག་པ་ཆེ་ཆུང་གི་ཁྱད་པར་ཡང་མི་འཐད་དོ་ཅེ་ན་ཤེས་སྒྲིབ་ཟད་པར་སྤོང་བར་ནི་
མ་ངེས་ཏེ། དེ་དག་གིས་ཆོས་ཀྱི་བདག་མེད་རྟོགས་པ་དེ་ཉིད་ཚེ་གསུམ་མམ་བསྐལ་
པ་བརྒྱ་ལས་ལྷག་པ་མི་བསྒོམ་པའི་ཕྱིར་དང་། དེ་ཙམ་གྱིས་ཤེས་སྒྲིབ་མཐར་དབྱུང་
བར་ནུས་པ་ཡང་མ་ཡིན་ཏེ། གཞན་དོན་དུ་ཆོས་ཀྱི་དེ་ཁོ་ན་ཉིད་ཐབས་མང་པོའི་
སྒོ་ནས་བསྐལ་པ་གྲངས་མེད་གསུམ་ལ་སོགས་ པར་གོམས་ པར་ བྱས་ པ་ལས་



Gr
བདེན་གཉིས་ནད་ཀྱི་ཟླ་ཟེར།
སྒྲིབ་གཉིས་བག་ཆགས་དང་བཅས་པ་སྤངས་པའི་ཐམས་ཅད་མཁྱེན་པའི་ཡེ་ཤེས་
བརྙེས་པར་འགྱུར་བའི་ཕྱིར་རོ། །དེ་ལྟར་རྣམ་འགྲེལ་ལས། རྣམ་པ་དུ་མར་ཐབས་
མང་པོ། །ཡུན་རིང་དུས་སུ་གོམས་པ་ལས། །དེ་ལ་སྐྱོན་དང་ཡོན་ཏན་དག །རབ་
ཏུ་གསལ་བ་ཉིད་དུ་འགྱུར། །ཞེས་དང་། གོམས་ཕྱིར་མ་ལུས་སྤངས་པ་ཉིད། །
ཅེས་སོགས་གང་གསུངས་པ་ཡིན་ནོ། །ཚེ་གསུམ་ལ་སོགས་པ་ལས་ལྷག་པ་མི་
བསྒོམ་པའི་རྒྱུ་མཚན་དེ་ཙམ་གྱིས་རང་གི་བཞེད་དོན་ཉོན་མོངས་པ་སྤངས་པའི་
མྱང་འདས་ཐོབ་པའི་ཕྱིར་དང་། སྙིང་རྗེ་དམན་པས་རྣམ་མཁྱེན་ལ་དོན་དུ་གཉེར་
བ་མེད་པས་དེའི་དོན་དུ་ལམ་ལ་ཡུན་རིང་འབད་པ་མེད་པའི་ཕྱིར་རོ། །ཇི་སྐད་དུ་
རྣམ་འགྲེལ་ལས། སྙིང་རྗེ་དམན་པ་ཉིད་ཕྱིར་ཡང་། །གནས་པའི་འབད་རྩོལ་ཆེན་
པོ་མེད། །ཅེས་གསུངས་པ་ལྟར་རོ། །ཤེས་སྒྲིབ་གཏན་མི་སྤོང་བ་ཡང་མ་ཡིན་ཏེ།
ཉོན་མོངས་པ་རྣམས་ཀྱི་རྩ་བར་གྱུར་པའི་ཤེས་སྒྲིབ་རྣམས་མ་ལུས་པར་སྤོང་བར་
བྱེད་པའི་ཕྱིར་རོ། །
དེ་ཡང་འདི་ལྟར་ཉན་རང་དག་གིས་ཀྱང་ཉོན་སྒྲིབ་རྒྱུ་དང་བཅས་པ་སྤོང་
དགོས་པའི་ཕྱིར་དང་ཉོན་མོངས་པའི་ རྩ་བ་བདག་ཏུ་འཛིན་པ་ཡང་ཕུང་པོ་ལ་
དངོས་པོར་མངོན་པར་ཞེན་པའི་མཚན་ཉིད་ཅན་གྱི་རྣམ་པར་རྟོག་པ་ཡིན་ནོ་ཞེས་
སྔར་བཤད་ཟིན་ཏོ། །ཐེག་པ་ཆེ་ཆུང་ནི་ཤེས་རབ་ཀྱིས་ཕྱེ་བ་མ་ཡིན་གྱི་སེམས་
ཅན་ཐམས་ཅད་ལ་དམིགས་པའི་སེམས་བསྐྱེད་དང་སྨོན་ལམ་དང་བསྔོ་བ་ལ་
སོགས་པ་ཐབས་ཀྱི་ཁྱད་པར་དུ་ཕྱེ་བ་ཡིན་ཏེ། རིན་པོ་ཆེའི་ཕྲེང་བ་ལས། ཉན་
]
}



+
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཐོས་ཐེག་པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་
བསྔོ་མ་བཤད་ཏེ། །བྱང་ཆུབ་སེམས་དཔར་ག་ལ་འགྱུར། །ཅེས་སོགས་གསུངས་
པའི་ཕྱིར་རོ། །དེ་ལྟར་ན་རིགས་ཅན་གསུམ་གྱི་བྱང་ཆུབ་གསུམ་དུ་བསྒྲོད་པར་བྱེད
པའི་ལམ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་མི་རྟོག་པའི་ཡེ་ཤེས་གཅིག་
པུ་ཉིད་ཡིན་ནོ། །ཞེས་བྱ་བ་འདི་ནི་འཕགས་པ་ཀླུ་སྒྲུབ་ཡབ་སྲས་ཀྱི་བཞེད་པ་
ཐུན་མོང་མ་ཡིན་པ་ཡིན་པར་བློ་དང་ལྡན་པ་རྣམས་ཀྱིས་ཁོང་དུ་ཆུད་པར་བྱའོ། །
ཞར་ལ་འོངས་པས་ཆོག་གོ །ད་ནི་དབྱེ་བ་བརྗོད་པར་བྱ་སྟེ། དེ་ལ་དོན་དམ་པ་ནི་
གཉིས་ཏེ། མཚན་ཉིད་པ་དང་རྣམ་གྲངས་པའོ། །དང་པོའི་རང་བཞིན་ཅི་འདྲ་བ་ནི།།
སྔར་བརྗོད་ཟིན་ལ་དེ་ལ་དབྱེ་བ་མེད་ཏེ། ནམ་མཁའ་ལྟར་ཀུན་ཏུ་རོ་གཅིག་པའི་
ཕྱིར་དང་། ཐ་སྙད་ཀྱི་ཡུལ་ལས་འདས་པའི་ཕྱིར་རོ། །གཉིས་པ་ནི། བདེན་གཉིས་
ལས། སྐྱེ་བ་ལ་སོགས་བཀག་པ་ཡང་། །དོན་དམ་པ་དང་མཐུན་པའི་ཕྱིར། །དོན་
དམ་ཡིན་པར་ཁོ་བོ་འདོད། །ཅེས་གསུངས་པས། སྐྱེ་མེད་སྟོང་ཉིད་ལ་སོགས་
ཡིན་ན་དེ་ལ་ནི་དགག་བྱའི་སྒོ་ནས་དབྱེ་ན་གང་ཟག་དང་ཆོས་ཀྱི་བདག་མེད་གཉིས་
དང་ཆོས་ཅན་གྱི་སྒོ་ནས་སྟོང་ཉིད་བཅུ་དྲུག་དང་ཉི་ཤུ་ལ་སོགས་པ་མདོ་ལས་
གསུངས་པ་རྣམས་ཡིན་ནོ། །ཀུན་རྫོབ་ལ་ཡང་བདེན་གཉིས་ལྟར་ན། སྣང་དུ་འདྲ་
ཡང་དོན་བྱེད་དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་
པའི། །ཀུན་རྫོབ་ཀྱི་ནི་དབྱེ་བར་བྱས། །ཞེས་གསུངས་པས། གཟུགས་སྒྲ་ལ་
སོགས་པ་དོན་བྱེད་ནུས་པ་རྣམས་ཡང་དག་པའི་ཀུན་རྫོ་བ་དང་སྒྱུ་མ་དང་ཆུ་ཟླ་ལ་
པ
ར
1(4



བདེན་གཉིས་ནད་ཀྱི་ཟླ་ཟེར།
སོགས་པ་དོན་བྱེན་མི་ནུས་པ་རྣམས་ལོག་པའི་ཀུན་རྫོ་བ་ཅེས་ཐ་སྙད་བྱེད་དོ། །
དེ་དག་ཀྱང་ཡང་དག་དང་ཡང་དག་མ་ཡིན་པར་འཇིག་རྟེན་པའི་བློས་གཟུང་བ་
ཙམ་ཡིན་གྱི། དངོས་པོར་ན། གཉིས་ཀ་ཡང་རྫུན་པ་བསླུ་བའི་ཆོས་ཅན་དུ་ཁྱད་
པར་མེད་དོ། །དེ་སྐད་དུ་ཡང་འཇུག་པར། གནོད་པ་མེད་པའི་དབང་པོ་དྲུག་
རྣམས་ཀྱིས། །གཟུང་བ་གང་ཞིག་འཇིག་རྟེན་གྱིས་རྟོག་སྟེ། །འཇིག་རྟེན་ཉིད་
ལས་བདེན་ཡིན་ལྷག་མ་ནི། །འཇིག་རྟེན་ཉིད་ལས་ལོག་པར་རྣམ་པར་བཞག །
ཅེས་གང་གསུངས་པ་ཡིན་ནོ། །ཡང་ན་འཕགས་པའི་ཀུན་རྫོབ་དང་། བྱིས་པའི་
ཀུན་རྫོབ་གཉིས་སུ་ཡང་འགྱུར་ཏེ། དང་པོ་ནི། བྱིས་པ་རྣམས་ཀྱིས་མངོན་པར་
ཞེན་པའི་གཟུགས་སྒྲ་ལ་སོགས་པ་སྟེ། དེ་དག་ནི་འཕགས་པ་ཆོས་མཐོང་བ་རྣམས་
ཀྱིས་སྒྱུ་མ་ལ་སོགས་པ་བཞིན་དུ་གསོག་དང་གསོབ་དང་སྙིང་པོ་མེད་པར་ཁོང་དུ་
ཆུད་པའི་ཕྱིར་རོ། །གཉིས་པ་ནི། ཆུ་ཟླ་དང༌། སྒྲ་སྙན་དང། སྒྱུ་མ་ལ་སོགས་པ་སྟེ།
དེ་དག་ནི་བརྫུན་པ་སླུ་བའི་ཆོས་ཅན་དུ་བྱིས་པ་རྣམས་ཀྱིས་ཀྱང་ཡོངས་སུ་དཔྱོད་
པའི་ཕྱིར་རོ། །བདེན་པ་གཉིས་པོ་འདི་དག་གང་ལས་དབྱེ་བའི་གཞི་ནི་སྣང་བ་
ཙམ་ཡིན་ཏེ། འཇུག་པར་། དངོས་ཀུན་ཡང་དག་བརྫུན་པར་མཐོང་བ་ཡི། །དངོས་
རྙེད་ངོ་བོ་གཉིས་ནི་འཛིན་པར་འགྱུར། །ཅེས་གསུངས་པའི་ཕྱིར་རོ། །གང་གི་
འབྱེད་པའི་རྒྱུ་མཚན་ནི། འཕགས་པ་དང་བྱིས་པའི་གང་ཟག་གཉིས་ཀྱི་བློའི་འཛིན་
སྟངས་མི་འདྲ་བ་ལས་ཡིན་ནོ། །དེའི་ཕྱིར་ཡུལ་ཅན་གྱི་སྒོ་ནས་བདེན་པ་གཉིས་སུ་
ཕྱེ་བ་ཡིན་གྱི། དོན་ལ་གཉིས་སུ་གནས་པ་ནི་མ་ཡིན་ཏེ། ཀུན་རྫོ་བ་དོན་ལ་གནས་
(55



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ན་ཀུན་རྫོ་བ་ཏུ་མི་འགྱུར་གྱི། གཞན་དུ་ན་དོན་དམ་པར་འགྱུར་བའི་ཕྱིར་རོ། །
དེའི་ཕྱིར་ཀུན་རྫོབ་དོན་ལ་མི་གནས་པ་ན་དོན་དམ་པ་ཞེས་བྱ་བ་འགའ་ཡང་ཡོད་
པ་མ་ཡིན་ཏེ་བདེན་རྫུན་གྱི་ཐ་སྙད་ཕན་ཚུན་ལྟོས་ནས་བཞག་པའི་ཕྱིར་རོ། །དེ་
ལྟར་ན་ཅིའི་ཕྱིར་དོན་དམ་པ་ཞེས་བྱ་སྟེ་ཀུན་རྫོབ་བཞིན་དུ་དོན་ལ་མི་གནས་པའི་
ཕྱིར་རོ། །ཅེ་ན། དབུ་མ་པས་ནི་དོན་དམ་པ་ཞེས་བྱ་བའི་ཆོས་ཅུང་ཟད་ཀྱང་ཁས་
མ་བླངས་ན་ཅིའི་ཕྱིར་ཀླན་ཀ་ཚོལ་བར་བྱེད། གལ་ཏེ་དབུ་མ་པ་དག་གིས་བདེན་
པ་གཉིས་ཀྱི་དབྱེ་བ་བྱས་པ་མ་ཡིན་ནམ་ཞེ་ན་བྱས་མོད་དེ་རང་གི་འདོད་པ་ཡིན་
ནོ་ཞེས་སུས་སྨྲས་འོ་ན་གཞན་གྱི་ལུགས་བརྗོད་པ་ཡིན་ནམ་ཞེ་ན། གང་ལ་རང་
ལུགས་མེད་པ་དེ་ལ་གཞན་ལུགས་ཀྱང་ག་ལ་ཡོད་པ་རོལ་མེད་པའི་ཚུ་རོལ་དང་།
རིང་པོ་མེད་པའི་ཐུང་ངུ་འགའ་ཡང་འཇིག་རྟེན་ན་མཐོང་ངམ། འོ་ན་སུ་ཞིག་གི་
ལུགས་ཡིན་ཞེ་ན་ཐོག་མ་མེད་པ་ནས་རང་གཞན་གྱི་ལུགས་གཉིས་སུ་འབྱེད་པ་
ལ་གོམས་པའི་རྣམ་དཔྱོད་ཅན་ཁྱོད་ཀྱིས་སྨྲ་བ་གྱིས་ཤིག ཁོ་བོས་ནི་གནས་ལུགས་
འབྱེད་པའི་ཚེ་ཅི་ཡང་མི་སྨྲ་བའི་བརྟུལ་ཞུགས་ཐོབ་བོ། །འོན་ཀྱང་དཔེར་ན་སྒྱུ་མའི་
སྐྱེས་བུས་སྐྱེ་བོ་རྣམས་ལ་བདེན་གཉིས་དབྱེ་བ་སྟོན་པ་ལྟར་དུ་འཕགས་པ་ཀླུ་སྒྲུབ་
ལ་སོགས་པ་མཐའ་བྲལ་ཀྱི་ས་ལ་གནས་པའི་དབུ་མ་པ་དག་གིས་འདི་ནི་རང་གི་
ལུགས་སོ། །འདི་ནི་གཞན་གྱི་ལུགས་སོ་ཞེས་ངེས་པ་གཟུང་བ་མེད་པར་མངོན་
ཞེན་ཅན་རྗེས་སུ་བཟུང་བའི་ཐབས་ཙམ་དུ་བདེན་གཉིས་ཀྱི་དབྱེ་བ་མཛད་པ་ལ་
བདག་ཅག་མངོན་ཞེན་ཅན་རྣམས་ཀྱིས་འདི་ནི་དབུ་མའི་ལུགས་ཏེ་འཐད་པ་དང་
] t(



བདེན་གཉིས་ནད་ཀྱི་ཟླ་ཟེར།
བཅས་པའོ། །འདི་ནི་གཞན་གྱི་ལུགས་ཏེ་འཐད་པ་དང་བྲལ་བའོ། །ཞེས་སྒྲོ་
བཏགས་པ་ཙམ་དུ་ཟད་དོ། །དེའི་ཕྱིར་མཐའ་བྲལ་གྱི་དོན་ནི་དོན་དམ་པའི་བདེན་
པ་དང་གཞན་ནི་ཀུན་རྫོབ་ཀྱི་བདེན་པ་ཡིན་ནོ། །ཞེས་བྱ་བ་འདི་ནི་བདག་ཅག་
དབུ་མར་སྨྲ་བར་རློམ་པ་མངོན་ཞེན་ཅན་དག་གི་འདོད་པ་ཡིན་གྱི་ཀླུ་སྒྲུབ་ལ་སོགས་
པ་བདག་ཉིད་ཆེན་པོ་རྣམས་ཀྱི་ནི་མ་ཡིན་ཏེ་དེ་དག་གིས་ནི་རྟེན་འབྲེལ་གྱི་ས་
བརྙེས་པས་ཕྱོགས་དང་ཁས་ལེན་གང་ཡང་མེད་པའི་ཕྱིར་རོ། །
དེ་ལྟར་ཡང་རིགས་པ་དྲུག་ཅུ་པ་ལས། རྩོད་མེད་ཆེ་བའི་བདག་ཉིད་
ཅན། །དེ་རྣམས་ལ་ནི་ཕྱོགས་ཉིད་མེད། །གང་རྣམས་ལ་ནི་ཕྱོགས་མེད་པ། །དེ་ལ་
གཞན་ཕྱོགས་ག་ལ་ཡོད། །ཅེས་དང་བརྩོད་བཟློག་ལས། གལ་ཏེ་ངས་དམ་བཅའ་
འགའ་ཡོད། །དེས་ན་ང་ལ་སྐྱོན་འདི་ཡོད། །ང་ལ་དམ་བཅའ་མེད་པས་ན། །ང་ནི་
སྐྱོན་མེད་ཁོ་ན་ཡིན། །ཞེས་གང་གསུངས་པ་ཡིན་ནོ། །དེའི་ཕྱིར་ཇི་སྲིད་བརྗོད་
བྲལ་གྱི་ས་མ་རྟོགས་པ་དེ་སྲིད་དུ། དབུ་མ་པ་མ་ཡིན་ཏེ། དབུ་མའི་དོན་མ་རྟོགས་
པའི་ཕྱིར་རོ། །དབུ་མའི་དོན་མ་རྟོགས་བཞིན་དུ། དབུ་མ་པར་ཁས་འཆེ་བ་གང་
ཡིན་པ་དེ་ནི། མངོན་པའི་ང་རྒྱལ་མ་རྟོགས་པར་མིའི་ཆོས་བླ་མའི་བརྫུན་དུ་སྨྲ་
བར་འགྱུར་རོ། །གང་ཡང་འཕགས་པའི་ཡུལ་གྱི་སོ་སོ་སྐྱེ་བོའི་པཎ་ཆེན་ཁ་ཅིག་
སོགས་དེ་རང་ཉིད་དབུ་མ་པར་ཁས་འཆེ་བ་དག་ཀྱང༌། ཀླུ་སྒྲུབ་ལ་སོགས་པ་བརྗོད་
བྲལ་གྱི་དོན་རྟོགས་པའི་འཕགས་པ་རྣམས་ཀྱིས་མཁྱེན་པ་ལ་མོས་པ་ཐོབ་པ་ཙམ་
གྱི་སྒོ་ནས་ཡིན་གྱི། རང་གི་དབུ་མའི་དོན་རྟོགས་པས་ནི་མ་ཡིན་ཏེ། སངས་རྒྱས་
རྡོ
1 (



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ང་བཞི་པ། །
དང་ཀླུ་སྒྲུབ་ཀྱི་དགོངས་པ་ལ་ནང་བྱན་ཚུད་པའི་སྐྱེ་བུ་ཆེན་པོ་དཔལ་ལྡན་ཟླ་བ་
གྲགས་པ་ལྟ་བུས་ཀྱང་། དབུ་མའི་དོན་རང་དགར་མ་རྟོགས་པར་རང་ཉིད་ཀྱི་ཞལ་
གྱིས་བཞེད་ཏེ། འཇུག་པའི་རང་འགྲེལ་དུ། དེའི་རང་གི་ངོ་བོ་ནི་མ་རིག་པའི་ལིང་
ཏོག་འཐུག་པོས་བློའི་མིག་མ་ལུས་པར་གཡོགས་པ་བདག་ཅག་གི་ཡུལ་དུ་ཉེ་བར་
འགྲོ་བ་མ་ཡིན་གྱི། དྲུག་པ་ལ་སོགས་པ་ས་གོང་མ་ལ་གནས་པའི་བྱང་ཆུབ་སེམས་
དཔལ་རྣམས་ཀྱི་ནི་ཡུལ་དུ་གྱུར་པ་ཡིན་ཏེ། དེའི་ཕྱིར་དེ་ནི་ཁོ་བོ་ཅག་ལ་དྲི་བ་བྱ་
བ་མ་ཡིན། ཞེས་སོགས་གསུངས་ཤིང༌། ཡང་དེ་ཉིད་ལས། ཇི་ལྟར་དེ་ཡི་ཆོས་
ཟབ་ཆོས་རྟོགས་པ། །ལུང་དང་གཞན་ཡང་རིགས་པ་ཡིན་པས་ན། །དེ་ལྟར་
འཕགས་པ་ཀླུ་སྒྲུབ་གཞུང་ལུགས་ལས། །བློ་ལྟར་གནས་པའི་ལུགས་བཞིན་བརྗོད་
པར་བྱ། །ཞེས་རང་གི་ཟབ་མོ་འབྱེད་པ་ཀླུ་སྒྲུབ་ཀྱི་གཞན་དྲིང་ལ་སྟོད་པའི་ཕྱིར་
རོ༑ །དེའི་ཕྱིར་བློ་སྲིད་རང་རྒྱུད་ལ་དངོས་པོར་མངོན་པར་ཞེན་པའི་འཆིང་བ་དང་
ལྡན་ པ་ དེ་ སྲིད་ དུ་ བརྗོད་ བྲལ་ཟབ་མོ་དབུ་མའི་ཚུལ་ ལ་ མོས་ པ་ ཙམ་ བྱ་བར་
རིགས་ཀྱིས། རང་གི་དོན་དེ་ཉིད་རྟོགས་པར་ཁས་འཆེས་པའམ། དེ་ཉིད་རྟོགས་
པའི་རྣལ་འབྱོར་པ་རྣམས་ཀྱི་སྤྱོད་ཡུལ་ལྷར་ཇངས་ན་ཉམས་པ་ཆེན་པོ་ཐོབ་པར་
འགྱུར་རོ། །འདིར་སྨྲས་པ། འདབ་བཟང་རྒྱལ་པོ་མཁའ་ལ་སྤྱོད་པ་ལ། །བྱ་བྲན་
རྣམས་ཀྱི་མོས་པ་ཙམ་རིགས་ཀྱི། །དེ་ཡི་སྤྱོད་ཚུལ་རང་གིས་ལྷར་ཇངས་ན། །
འགྱོད་བཞིན་ཉམ་ངའི་ཐང་ལ་མི་ལྷུང་ངམ། །
ད་ནི་བདེན་པ་གཉིས་གཅིག་དང་ཐ་དད་ཅི་འདྲ་བ་བརྗོད་པར་བྱ་སྟེ།



a
བདེན་གཉིས་ནད་ཀྱི་ཟླ་ཟེར།
ཡང་དག་པ་ན་བདེན་པ་གཉིས་པོ་འདི་དག་གཅིག་དང་ཐ་དད་གང་དུ་ཡང་རིགས་
པ་མ་ཡིན་ཏེ། དེ་ཡང་འདི་ལྟར་གཅིག་ཡིན་ན་བྱིས་པ་རྣམས་ཀྱི་ཀུན་རྫོ་བ་བདེན་
པ་ལྟར་དོན་དམ་པའི་བདེན་པ་ཡང་རྟོགས་པས་འབད་པ་མེད་པར་གྲོལ་བར་ཐལ་
བའི་ཕྱིར་དང་། དོན་དམ་བཞིན་དུ་ཀུན་རྫོ་བ་(མ་དཔེ་མི་གསལ་དག་པའི་རྒྱུར་འགྱུར་
བའམ། ཡང་ན་ཀུན་རྫོབ་བཞིན་དུ་དོན་དམ་ཡང་སྣ་ཚོགས་པ་དང་ཀུན་ནས་ཉོན་
མོངས་འཕེལ་བའི་དམིགས་པར་འགྱུར་བའི་ཕྱིར་རོ། །ཐ་དད་པ་ཡིན་ན་རྣལ་འབྱོར་
པ་རྣམས་ཀྱིས་དོན་དམ་རྟོགས་ཀྱང་། ཀུན་རྫོ་བ་ལ་མངོན་ཞེན་སྤོང་བར་མི་འགྱུར་
ཞིང་། དོན་དམ་དེ་ཀུན་རྫོབ་ཀྱི་རང་བཞིན་མ་ཡིན་པར་ཐལ་བའི་ཕྱིར་རོ། །དེའི་
ཕྱིར། དགོངས་པ་ངེས་འགྲེལ་ལས། འདུ་བྱེད་ཁམས་དང་དོན་དམ་མཚན་ཉིད་ནི། །
གཅིག་དང་ཐ་དད་ཉིད་དུ་གང་རྟོག་པ། །དེ་དག་ཚུལ་བཞིན་མ་ཡིན་ཞུགས་པ་
ཡིན། །ཞེས་གསུངས་པ་ཡིན་ནོ། །རྣམ་པར་དཔྱད་པའི་དབང་དུ་བྱས་ནས། དེ་
སྐད་བརྗོད་ཀྱི་མ་དཔྱད་པའི་ངོར་ནི། བདེན་གཉིས་ཐ་དད་པ་ཁོ་ན་ཡིན་ཏེ་གཞན་
དུ་ན་བདེན་པ་གཉིས་སུ་མི་འགྱུར་བའི་ཕྱིར་དང༌། དེ་དག་གི་མཚན་ཉིད་སོ་སོར་
བརྗོད་པ་མི་འཐད་པའི་ཕྱིར་དང་། བློ་ལ་རྣམ་པ་ཐ་དད་མི་སྣང་བར་ཐར་བའི་
ཕྱིར་རོ། །དེ་ལྟར་ན་བདེན་གཉིས་ཀྱི་རྣམ་པ་དབྱེ་བ་མདོ་ཙམ་བརྗོད་ཟིན་ཏོ། །ད་
ནི་བདེན་གཉིས་རྣམ་པར་འབྱེད་ པའི་དབུ་མའི་གཞུང་ལུགས་དང་དེ་མཛད་པ་
པོའི་སློབ་དཔོན་རྣམས་ཀྱི་ལོ་རྒྱུས་ཅུང་ཟད་ཅིག་བསྙད་པར་བྱའོ། །དེ་ཡང་དེ་བཞིན་
གཤེགས་ པ་མྱ་ངན་ལས་འདས་པའི་འོག་ཏུ་འཛམ་བུ་གླིང་འདིར་ཐེག་པ་ཆེན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པོའི་ཚུལ་ནུབ་སྟེ། ཉན་ཐོས་ཀྱི་བསྟན་པ་ཙམ་ཞིག་གནས་ལ་ནང་པའི་གྲུབ་མཐའ་
སྨྲ་བ་དག་ཀྱང་བྱེ་བྲག་སྨྲ་བ་དང་། མདོ་སྡེ་པ་ཤ་སྟག་ཏུ་གྱུར་ཏེ། ཐེག་པ་ཆེན་
པོའི་མདོ་རྣམས་ལ་གུས་པ་དང་གཅེས་སྤྲས་སུ་བྱེད་པའི་གང་ཟག་ནི་དུས་ཀྱི་
དབང་གིས་ཉམས་པར་གྱུར་ཏོ། །དེའི་སྟོབས་ཀྱིས་ཆོས་མངོན་པ་འབུམ་ལ་སོགས་
མདོ་སྡེ་མང་པོ་ནི་ཆུད་ཟོས་པར་གྱུར། ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་
པ་ཟབ་ཅིང་རྒྱ་ཆེ་བའི་མདོ་སྡེ་ཕལ་ཆེ་བ་རྣམས་ནི་ཀླུའི་རྒྱལ་པོ་རྣམས་ཀྱི་གནས་
ན་བཞུགས་པར་གྲགས་ཏེ། སློབ་མ་ལ་སྤྲིང་བ་ལས། བསྟན་པ་རིན་ཆེན་མཆོག་
ལྟར་བཟང་ལ་འཕན་མེད་པ། །རྣམ་པར་དག་ཚུལ་གང་ཡིན་ཀླུ་མགོ་གདེངས་ཀ་
ཅན། །ཆེན་པོ་རྣམས་ཀྱིས་གཙུག་གི་རྒྱན་བཞིན་གུས་མནོས་ནས། །ས་ཡི་གཏིང་
ན་གནས་པའི་རབ་རིབ་སེལ་བར་མཛད། །ཅེས་གང་གསུངས་པ་ཡིན་ནོ། །དེ་
ནས་བཅོམ་ལྡན་འདས་མྱ་ངན་ལས་འདས་ནས་ལོ་བཞི་བརྒྱ་ལོན་པ་ན་ལྷོ་ཕྱོགས་
བེ་ཏའི་ཡུལ་དུ་འཕགས་པ་ཀླུ་སྒྲུབ་སྦྲུལ་མགོ་ཅན་གྱི་རྗེ་རིགས་སུ་སྐུ་འཁྲུངས་ཏེ།
སངས་རྒྱས་ཀྱི་བསྟན་པ་ལ་རབ་ཏུ་བྱུང་ནས་ཀླུའི་ཡུལ་ནས་ཤེར་ཕྱིན་ལ་སོགས་
པ་ཐེག་པ་ཆེན་པོའི་མདོ་སྡེ་དུ་མ་སྤྱན་དྲངས། བྱེ་བྲག་ཏུ་སྨྲ་བ་དང་མདོ་སྡེ་པ་ལ་
སོགས་པ་རང་གཞན་གྱི་གྲུབ་མཐའ་སྨྲ་བ་རྣམས་ཀྱི་དངོས་པོར་མངོན་པར་ཞེན་
པའི་དྲི་མ་བསལ་ཏེ། མཐའ་བྲལ་གྱི་ཚུལ་རྟོགས་སུ་གཞུག་པའི་ཕྱིར་དབུ་མ་རིགས་
པའི་ཚོགས་རྣམས་མཛད་དོ། །འདི་ལ་ཡང་། སྒྲུབ་བྱ་བདེན་དངོས་འགོག་པ་དང་།
སྒྲུབ་བྱེད་རྟོག་གེའི་རིགས་པ་འགོག་པ་གཉིས་ཡིན་ལ། དང་པོ་ལའང་། རང་
1 （ )



བདེན་གཉིས་ནད་ཀྱི་ཟླ་ཟེར།
གཞན་གྱི་གྲུབ་མཐའ་སྨྲ་བ་ཀུན་ཐུན་མོང་དུ་འགོག་པ་རྩ་བ་ཤེས་རབ་དང་། རང་
སྡེ་བྱེ་བྲག་ཏུ་འགོག་པ་རིགས་པ་དྲུག་ཅུ་པ་སྟེ། འདི་གཉིས་ནི་རྟེན་ཅིང་འབྲེལ་བར་
འབྱུང་བ་སྤྱི་ལས་བརྩམས་ཏེ་བསྟན་པས་སྤྲོས་པའི་ཚོགས་མཐའ་དག་འགོག་པའི་
ཕྱིར་དབུ་མའི་བསྟན་བཅོས་ལུས་ཡོངས་སུ་རྫོགས་པ་ཡིན་ནོ། །སྟོང་ཉིད་བདུན་
ཅུ་པ་དང་། བརྩོད་པ་བཟློག་པ་གཉིས་ནི། རྩ་བ་ཤེས་རབ་ལས་འཕྲོས་པ་ཡིན་ཏེ།
དང་པོ་ནི། འདུས་བྱས་བརྟག་པའི་རབ་ཏུ་བྱེད་པར། རྨི་ལམ་ཇི་བཞིན་སྒྱུ་མ་
བཞིན། །དྲི་ཟའི་གྲོང་ཁྱེར་ཇི་བཞིན་དུ། །དེ་བཞིན་སྐྱེ་དང་དེ་བཞིན་འཇིག །དེ་
བཞིན་དུ་ནི་གནས་པ་གསུངས། །ཞེས་པའི་ཚིགས་སུ་བཅད་པ་གཅིག་པོ་འདི་
ཉིད་ཀྱི་གཞུང་འཛུགས་པ་ཡིན་ལ། གཉིས་པ་ནི། རྐྱེན་བརྟག་པའི་རབ་ཏུ་བྱེད་
པར། དངོས་པོ་རྣམས་ཀྱི་རང་བཞིན་ནི། །རྐྱེན་ལ་སོགས་པ་ཡོད་མིན་ན། །བདག་
གི་དངོས་པོ་ཡོད་མིན་ན། །གཞན་དངོས་ཡོད་པར་ག་ལ་ཡིན། །ཞེས་པ་འདི་ནི་
རྒལ་ལན་ཡིན་ནོ། །
གཉིས་པ་སྒྲུབ་བྱེད་རྟོག་གེའི་རིགས་པ་འགོག་བྱེད་ནི། ཞིབ་མོ་རྣམ་པར་
འཐག་པ་ཡིན་ཏེ། དེས་ནི་ཚད་མ་དང་གཞལ་བྱ་ལ་སོགས་པ་རྟོག་གེའི་ཚིག་དོན་
མཐའ་དག་འགོག་མ་དཔེ་མི་གསལ་）ལུས་རྫོགས་པའི་བསྟན་བཅོས་ཀྱང་མ་ཡིན་ལ།
ཡན་ལག་གི་བསྟན་བཅོས་ཀྱང་མ་ཡིན་མོད། འོན་ཀྱང་གཞན་ལུགས་འགོག་པ་
ལྷུར་ལེན་པའི་བསྟན་བཅོས་རང་དགར་བ་ཡིན་ནོ། ཁ་ཅིག་ཐ་སྙད་གྲུབ་པ་ཞེས་
བྱ་བ་དང་བཅས་རིགས་པའི་ཚོགས་དྲུག་ཡིན་ནོ་ཞེས་ཟེར་རོ། །ཚིག་གསལ་གྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
མཇུག་ཏུ་རིགས་ཚོགས་གཞན་རྣམས་དངོས་སུ་སྨོས་ཅིང་འདི་མ་སྨོས་པས་དཔལ་
ལྡན་ཟླ་བ་གྲགས་པ་ནི་མི་བཞེད་པར་མངོན་ནོ། །དེ་དག་རྣམས་ལ་ཡང་ཞིབ་མོ་
རྣམ་པར་འཐག་པ་ནི་ལྷུག་པར་ཡོད་ལ། བརྩོད་བཟློག་དང་སྟོང་ཉིད་བདུན་ཅུ་པ་
ནི་ཚིགས་བཅད་དུ་ཡོད་ཅིང་རང་འགྲེལ་ཡང་ཡོད་དོ། །རྩ་ཤེར་འགྲེལ་པ་ག་ལས་
འཇིགས་མེད་ཅེས་བྱ་བ་རང་འགྲེལ་དུ་བོད་དང་རྒྱ་གར་བ་ཁ་ཅིག་ལ་གྲགས་ཀྱང་
དེ་ནི་རྣམ་པར་མ་བརྟགས་པ་སྟེ། ཅི་སྟེ་དེ་ཉིད་རང་འགྲེལ་ཡིན་ན་སངས་རྒྱས་
བསྐྱངས་དང་ལེགས་ ལྡན་འ བྱེད་ ལ་ སོགས་ པས་ དེ་ཉིད་ཀྱི་འགྲེལ་བཤད་ བྱེད་
པར་རིགས་ཀྱི་འགྲེལ་པ་ལོགས་སུ་བརྩམས་པར་མི་རིགས་པའི་ཕྱིར་དང་། སློབ་
དཔོན་དེ་དག་འཕགས་པའི་དགོངས་པ་རང་རྒྱུད་དང་ཐལ་འགྱུར་གང་ཡིན་ལ་རྩོད་
པ་བྱེད་པར་ཡང་མི་རིགས་ཏེ། འགྲེལ་པ་དེས་བདག་ལས་མ་ཡིན་ཞེས་སོགས་ཀྱི་
འགྲེལ་ པར་ སངས་ རྒྱས་ བསྐྱངས་དང་ཚིག་མཐུན་ པར་ ཐལ་ འགྱུར་ ལུགས་ སུ་
བཀྲལ་འདུག་པའི་ཕྱིར་དང༌། སངས་རྒྱས་བསྐྱངས་དང་ལེགས་ལྡན་འབྱེད་ལ་
སོགས་པ་སློབ་དཔོན་གྱི་དངོས་སློབ་རྣམས་ཀྱིས་མ་གཟིགས་པར་འགྱུར་ཏེ། དེ་
དག་གིས་དེ་དང་མི་མཐུན་པའི་བཤད་པ་དུ་མ་མཛད་འདུག་པའི་ཕྱིར་རོ། །དཔལ་
ལྡན་ཟླ་བ་གྲགས་པས་ཀྱང་མ་གཟིགས་པར་འགྱུར་ཏེ། ཚིག་གསལ་གྱི་མཇུག་ཏུ། །
སངས་རྒྱས་བསྐྱངས་ ཀྱི་འགྲེལ་པ་དང་ནི་ལེགས་ལྡན་འབྱེད་ཀྱི་ལེགས་བཤད་
གང་དེ་དང༌། ཞེས་དེ་གཉིས་ཀྱི་འགྲེལ་པ་ཙམ་ཞིག་སྨོས་ཀྱི། སློབ་དཔོན་གྱི་
འགྲེལ་པ་མ་སྨོས་པའི་ཕྱིར་དང་། མཆོད་བརྗོད་ཀྱི་བཤད་པ་ཡང་དེ་དང་རྣམ་པ་
༌



བདེན་གཉིས་ནད་ཀྱི་ཟླ་ཟེར།
ཐམས་ཅད་དུ་མི་མཐུན་ཞིང་གཞན་ཡང་གཞུང་ཕལ་ཆེ་བའི་མཚམས་སྦྱོར་དང་
བཤད་པ་ཀུན་དེ་དང་མི་མཐུན་པ་ཁོ་ན་མཛད་པའི་ཕྱིར་རོ། །གལ་ཏེ་ཚིག་གསལ་དུ།
དེང་སང་གཞུང་ལུགས་གསལ་པོ་དེ་ནི་གང་ནའང་མེད། །ཅེས་དེ་དུས་ན་ཀླུ་སྒྲུབ་
ཀྱི་གཞུང་ལུགས་ཕལ་ཆེར་ནུབ་པར་བཤད་པས་སློབ་དཔོན་དེ་དག་གིས་མ་རྙེད་
པའོ་ཞེ་ན། དེ་དུས་ན་ནུབ་ནས་མེད་ན་དེང་སང་ཡོད་པ་འདི་དུས་ཕྱིས་གང་ཟག་
གང་གིས་ཡུལ་གང་ནས་རྙེད་པའི་ལོ་རྒྱུས་སྨྲ་དགོས་སོ། །གཞུང་དེའི་དོན་ནི་ཀླུ་
སྒྲུབ་ཀྱི་ལུགས་གསལ་པོར་རྟོགས་ཤིང་མ་ནོར་བར་འཛིན་པའི་སྐྱེས་བུ་དེང་སང་
མེད་ཅེས་སྟོན་པ་ཡིན་གྱི་གླེགས་ བམ་ གང་ན་མེད་ཅེས་ སྟོན་ པ་ མ་ ཡིན་ པས།
འབྲེལ་མེད་སྨྲ་བ་ཁོ་ན་ཡིན་ནོ། །ཅི་སྟེ། གླེགས་བམ་ཡོད་ཀྱང་། སློབ་དཔོན་དེ་
དག་གིས་མ་མཐོང་བར་ཟད་དོ་ཞེ་ན། གཡོ་རྒྱུ་ཅན་གྱི་བྱིས་པ་འབྲིད་པའི་ཚིག་ལ་
བླུན་པོ་ལས། གཞན་དུ་སུ་ཞིག་ཡིད་ཆེས་པར་བྱེད། གཞན་ཡང་རྒྱུ་མཚན་དུ་མ་
བསྙད་དུ་ཡོད་མོད་ཀྱི་མ་སྤྲོས་སོ། །དེ་བས་ན། རིགས་པ་དྲུག་ཅུ་པ་དང་། རྩ་བའི་
ཤེས་རབ་ལ་རང་འགྲེལ་མེད་པར་ཤེས་པར་བྱའོ། །ད་ནི་འདི་དཔྱད་པར་བྱ་སྟེ།
གལ་ཏེ་དབུ་མའི་གཞུང་འདི་དག་གིས་ནི་རྣམ་པར་དཔྱད་ནས་དགག་པ་ཁོ་ན་
ལྷུར་ལེན་པ་འདྲ་ནི། དགག་བྱ་ནི་སྣང་བའམ་བརྟགས་པ་གང་ཞིག འགོག་བྱེད་
ནི་ལུང་རིགས་པ་ཇི་ལྟ་བུ་ཞེ་ན། རེ་ཞིག་སྣང་བ་ནི་འགོག་པར་རིགས་པ་མ་ཡིན་ཏེ།
དཔེར་ན། དབང་པོ་རབ་རིབ་སོགས་ཀྱིས་བསླད་པ་རྣམས་ཇི་སྲིད་དབང་པོ་སྐྱོན་
ལྡན་དང་མ་བྲལ་བ་དེ་སྲིད་དུ། སྐྲ་ཤད་དང༌། ཟླ་གཉིས་ལ་སོགས་པའི་སྣང་བ་མི་
ན་
，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལྡོག་པ་བཞིན་དུ། ཇི་སྲིད་ཉོན་མོངས་པ་ཅན་མ་ཡིན་པའི་མ་རིག་མ་སྤངས་པ་དེ་
སྲིད་དུ། ཚོགས་དྲུག་གི་སྣང་བ་སྒྱུ་མ་ལྟ་བུ་འདི་མི་ལྡོག་པས། དེ་ཉིད་རིགས་པས་
དགག་མི་ནུས་པའི་ཕྱིར་རོ། །དགག་དགོས་པ་ཡང་མ་ཡིན་ཏེ། ཉེས་པ་རྣམས་ནི་
སྣང་བ་ལས་འབྱུང་བ་མ་ཡིན་གྱི། དེ་ལ་མངོན་པར་ཞེན་པས་བསྐྱེད་པ་ཡིན་ཏེ།
དཔེར་ན་སྒྱུ་མ་མཁན་རང་གིས་སྤྲུལ་པའི་ན་ཆུང་མ་ལ་མི་ཆགས་པ་བཞིན་དུ། །
སྣང་བ་ཡོད་ཀྱང་། ཞེན་པ་མེད་ན་མི་འཆིང་བའི་ཕྱིར་དང་བྱིས་པ་རྣམས་སྐུ་མའི་
ན་ཆུང་མ་དཔེ་མི་གསལ་མངོན་པར་ཞེན་པ་ལས། ཀུན་ནས་ཉོན་མོངས་པ་རྣམས་
འཕེལ་བར་འགྱུར་བའི་ཕྱིར་རོ། །སྣང་བ་བཀག་ན་སྟོང་ཉིད་དངོས་པོར་མེད་པའི་
དོན་ཅན་དུ་འགྱུར་ཞིང་། སྟོང་ཉིད་བསྒོམས་པའི་རྣལ་འབྱོར་པ་ཡང་ཅང་མེད་ཀྱི་
དགག་པ་ཡིད་ལ་བྱེད་པས་ཆད་པའི་མཐར་ལྷུང་བའི་ཕྱིར་རོ། །དེ་བས་ན་ཀུན་
བཏགས་འབའ་ཞིག་འགོག་པར་བྱེད་དེ། དེ་ནི་ཐག་པ་ལ་སྦྲུལ་བཞིན་དུ་བློས་ཞེན་པ་
ཙམ་མ་གཏོགས། དོན་ལ་མ་ཞུགས་པས་དགག་པར་ནུས་པའི་ཕྱིར་དང་། ཡུལ་
མ་བཀག་པར་ཡང་ཡུལ་ཅན་དགག་མི་ནུས་པ་དངོས་པོའི་ཆེ་བ་ཡིན་ཏེ། རྣམ་
འགྲེལ་ལས། འདི་ཡུལ་སུན་ཕྱུང་མེད་པར་ནི། །དེ་སྤོང་བར་ནི་ནུས་མ་ཡིན། །
ཞེས་གསུངས་པ་ལྟར་རོ། །དེ་བས་ན་ཀུན་བཏགས་མ་བཀག་པར་ཡང་དེའི་ཡུལ་
ཅན་གྱི་མངོན་པར་ཞེན་པ་དགག་མི་ནུས་ལ། མངོན་པར་ཞེན་པ་མ་བཀག་པར་
ཡང་ཀུན་ནས་ཉོན་མོངས་པ་མི་ལྡོག་སྟེ། དེ་ནི་དེའི་རྩ་བ་ཅན་ཡིན་པའི་ཕྱིར་རོ། །
དེ་བས་ན་བརྟགས་པ་ནི་དགག་པར་བྱ་བ་ཡིན་ནོ། །དགག་བྱར་གྱུར་པའི་བརྟགས་
བ།
}
}



བདེན་གཉིས་རུད་ཀྱི་ཟླ་ཟེར།
པ་དེ་ཡང་རྣམ་པ་གཉིས་ཏེ། གཅིག་ནི་ཐ་སྙད་ཙམ་དུ་ཡང་གྲུབ་པ་དགག་པར་བྱ་
བ་ཡིན་ལ། གཞན་ནི་དོན་ལ་གྲུབ་པ་དགག་པར་བྱ་བ་ཡིན་གྱི། ཐ་སྙད་དུ་མ་གྲུབ་
པ་གང་ཡིན་པའོ། །དང་པོ་ནི། རང་དང་གཞན་གྱི་གྲུབ་མཐའ་སྨྲ་བ་རྣམས་ཀྱིས།
བདག་དང་ཆོས་སུ་ཀུན་བརྟགས་པ་གང་ཡིན་པ་རྣམས་ཏེ། དེ་དག་ནི་ཀུན་རྫོབ་
ཀྱི་བདེན་པར་མི་རུང་ཞེས་སྔར་བཤད་ཟིན་ཏོ། །གཉིས་པ་ནི། འཇིག་རྟེན་ན་
གྲགས་པའི་ཐ་སྙད་རྟེན་ཅིང་འབྲེལ་བར་འབྱུང་བ་རྐྱེན་འདི་པ་ཙམ་ཉིད་དོ། །འདི་
ལ་ཡང་འཇིག་རྟེན་ན་དངོས་སུ་གྲགས་པའི་ཐ་སྙད་དང༌། དངོས་སུ་མ་གྲགས་ཀྱང་
གྲགས་སུ་རུང་བ་གཉིས་སོ། །དང་པོ་ནི། སོངས་ཤིག འདུག་ཅིག ཟོ་ཞིག་ཅེས་
པ་ལ་སོགས་པ་རྣམས་ཡིན་ལ། གཉིས་པ་ནི། གསུང་རབ་ལ་གྲགས་པའི་ཐ་སྙད་
པ་དང༌། ལམ་དང༌། སྤང་བྱ་དང༌། གཉེན་པོ་དང༌།འཁོར་བ་དང༌། མྱ་ངན་ལས་
འདས་པ་ལ་སོགས་པ་རྣམས་ཡིན་ནོ། །འདི་དག་ནི་ཐ་སྙད་ཙམ་དུ་དགག་པར་བྱ་
བ་མ་ཡིན་ཏེ། དགག་མི་ནུས་པའི་ཕྱིར་དང༌། དགག་མི་དགོས་པའི་ཕྱིར་དང་།
བཀག་ན་ཉེས་པར་འགྱུར་བའི་ཕྱིར་རོ། །དེ་ལ་རེ་ཞིག་འཇིག་རྟེན་ན་དངོས་སུ་
གྲགས་པའི་ཐ་སྙད་འདི་དག་ནི། རིགས་པས་དགག་པར་ནུས་པ་མ་ཡིན་ཏེ། འཇིག་
རྟེན་པ་རྣམས་ནི་རིགས་པའི་འཐད་པ་མ་བཅུག་པ་ཁོ་ནར་ཐ་སྙད་ལ་འཇུག་པའི་
ཕྱིར་དང༌། རིགས་པས་རྣམ་པར་དཔྱད་པ་ཁས་མི་ལེན་པའི་ཕྱིར་རོ། །གང་ཞིག་
རྣམ་པར་མ་བརྟག་པའི་ཐ་སྙད་ལ་རིགས་པའི་འཐད་པ་བཅུགས་ནས་བཀག་པར་
སྨྲ་བ་ནི། སྐབས་དང་མ་འབྲེལ་བར་མུ་ཅོར་སྨྲ་བ་ཁོ་ནར་འགྱུར་ཏེ། དཔེར་ན།
ཏོ
།
བ
，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགའ་ཞིག་གིས་ཁོ་བོའི་རྫ་ས་ཆོམ་རྐུན་པས་འཕྲོགས་སོ་ཟེར་བ་ན། རྫ་ས་ཅི་བུམ་
པའོ། །བུམ་པ་ནི། རྫས་མ་ཡིན་གྱི། གཟུགས་ལ་སོགས་པ་ཡན་ལག་ཚོགས་པ་
ཙམ་གྱི་ཀུན་རྫོ་བ་ཡིན་པའི་ཕྱིར་རོ། །ཞེས་པ་ལྟ་བུའོ། །དགག་དགོས་པ་ཡང་མ་
ཡིན་ཏེ། མངོན་ཞེན་མེད་ན་ཐ་སྙད་ཙམ་གྱི་རྗེས་སུ་འབྲངས་ཀྱང༌། ཉེས་པ་མི་
བསྐྱེད་པའི་ཕྱིར་རོ། །བཀག་ན་ཉེས་པར་ཡང་འགྱུར་ཏེ། ཐ་སྙད་ཀྱི་རྗེས་སུ་འབྲངས་
ནས། རང་ཉིད་བླང་དོར་ལ་འཇུག་ལྡོག་བྱེད་པ་དང་། གཞན་བྱེད་དུ་འཇུག་པར་
མི་ནུས་པའི་ཕྱིར་དང་། ཐ་སྙད་ཐམས་ཅད་རྒྱུན་ཆད་པས། བསེ་རུ་བཞིན་དུ་ཅི་
ཡང་མི་སྨྲ་བའི་བརྟུལ་ཞུགས་ལེན་དགོས་པ་འགྱུར་རོ། །དོན་གྱི་དབང་འདི་གཟིགས་
ནས། བཅོམ་ལྡན་འདས་ཀྱིས་ཀྱང་། འཇིག་རྟེན་པ་རྣམས་ང་དང་རྩོད་ཀྱི། ང་ནི་
འཇིག་རྟེན་པ་དང་མི་རྩོད། ཅེས་གསུངས་ཤིང་། འཇུག་པར་ཡང་། གལ་ཏེ་ཁྱོད་
ལ་འཇིག་རྟེན་མི་གནོད་ན། །འཇིག་རྟེན་ཉིད་ལྟོས་འདི་ནི་དགག་པ་གྱིས། ཁྱོད་
དང་འཇིག་རྟེན་འདིར་ནི་བརྩོད་གྱིས་དང༌། །ཕྱི་ནས་སྟོབས་ལྡན་བདག་གིས་
བསྟེན་པར་བྱ། །ཞེས་གང་གསུངས་པ་ཡིན་ནོ། །བསྟན་བཅོས་ལ་གྲགས་པའི་ཐ་
སྙད་སྔར་ཇི་སྐད་བཤད་པ་དེ་རྣམས་ཀྱང་ཐ་སྙད་དུ་བཀག་པར་ནུས་པ་མ་ཡིན་ཏེ།
ཇི་སྲིད་རྣམ་པར་རྟོག་པ་མ་སྤང་པ་དེ་སྲིད་དུ། ལས་དང་འབྲས་བུ་དང་སྤང་གཉེན་
ལ་སོགས་པ་ཡོད་པའི་ཕྱིར་རོ། །དགག་དགོས་པ་ཡང་མ་ཡིན་ཏེ། མངོན་ཞེན་མེད་
པར་ ལས་འབྲས་ལ་ སོགས་ པའི་ཐ་སྙད་ ཀྱི་ རྗེས་སུ་འབྲངས་ཏེ་མི་གསལ་ཞིང་
ཡོན་ཏན་འདྲེན་པའི་ཕྱིར་རོ། །བཀག་ན་ལས་འབྲས་སོགས་ཁྱད་དུ་གསོད་པས་



བདེན་གཉིས་ནད་ཀྱི་ཟླ་ཟེར།
ཆད་པ་མི་ཟད་པའི་མཐར་ལྷུང་བའི་ཉེས་པར་འགྱུར་རོ། །འདི་དག་ལ་ཡང་མངོན་
པར་ཞེན་ན་འཆིང་བའི་ཕྱིར། དོན་དམ་པར་གྲུབ་པ་དགག་པར་བྱ་བ་ཁོ་ན་ཡིན་
ནོ༑ ༑འགོག་བྱེད་ནི་ལུང་དང་རིགས་པ་གཉིས་ཡིན་ལ། དེ་ལ་ཕྱི་རོལ་དག་ནི་
རིགས་པ་ཁོ་ནས་འགོག་གིས་ལུང་གིས་ནི་མ་ཡིན་ཏེ། དེ་དག་ལུང་ཁས་མི་ལེན་
པའི་ཕྱིར་རོ། །རང་སྡེ་དག་ནི་ལུང་དང་རིགས་པ་གཉིས་ཀས་འགོག་ལ། དེ་ཡང་
བྱེ་བྲག་སྨྲ་བ་དང་མདོ་སྡེ་པ་དག་ནི་ཉན་ཐོས་ཀྱི་མདོ་སྡེ་ལ་གྲགས་པའི་ལུང་ཁོ་
ནས་འགོག་གི་ཐེག་ཆེན་ལ་གྲགས་པ་ནི་མ་ཡིན་ཏེ། དེ་དག་ཐེག་ཆེན་བཀར་མི་
འདོད་པའི་ཕྱིར་རོ། །དེའི་ཕྱིར་སློབ་དཔོན་གྱིས་ཀྱང་། དབུ་མ་རྩ་བར། བཅོམ་
ལྡན་དངོས་དང་དངོས་མེད་པ། །མཁྱེན་པས་ཀ་ཏ་ཡ་ན་ཡི། །གདམས་ངག་ལས་
ནི་ཡོད་པ་དང་། །མེད་པ་གཉིས་ཀ་དགག་པར་མཛད། །ཅེས་ཐེག་པ་ཆུང་ངུའི་
མདོ་འཕགས་པ་ཀ་ཏ་ཡ་ན་ལ་གདམས་པ་ཁོ་ན་ཁུངས་སུ་མཛད་པ་ཡིན་ནོ། ། །
འདིར་ཐེག་པ་ཆེན་པོ་ལ་བཀའ་མ་ཡིན་ཞེས་བསྐུར་བ་འདེབས་པའི་
གང་ཟག་ནི་ཇི་ལྟ་བུ་དུས་ནམ་ཞིག་ན་བྱུང་བསྐུར་བ་འདེབས་པའི་རྒྱུ་མཚན་ཅི་ཞེ་ན།
དེ་ལ་གང་ཟག་ནི་སྔ་རབས་པ་དག་ཉན་ཐོས་སེན་ད་བ་ཞེས་བྱ་བའི་སྡེ་པའི་ནང་
ཚན་ཞིག་ཡིན་པར་སྨྲ་ལ། དེང་སང་ཕལ་ཆེ་བ་དག་ཉན་ཐོས་པ་ཀུན་ཡིན་པར་
སེམས་སོ། །དེ་ནི་མ་ཡིན་ཏེ་བྱང་ཆུབ་སེམས་དཔའ་རྣམས་དང་ཐབས་ཅིག་ཏུ་བཅོམ་
ལྡན་འདས་ལ་ཐེག་པ་ཆེན་པོའི་མདོ་སྡེ་དུ་མ་ཐོས་ནས། རང་ཉིད་རྗེས་སུ་མཐུན་
པར་མི་སྒྲུབ་ཀྱང་ཐེག་ཆེན་གྱི་རིགས་ཅན་ལ་བཅོམ་ལྡན་འདས་ཀྱི་གསུང་བཞིན་
，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
འདོམས་པར་བྱེད་པའི་ཐོས་སྒྲོགས་ཆེན་པོ་དེ་དག་ཇི་ལྟར་ན་ཐེག་པ་ཆེན་པོ་ལ་
བསྐུར་པར་འདེབས་པར་བྱེད། དེའི་ཕྱིར་དེ་དག་གི་ཚིག་དེ་ནི་གཉན་པར་བྱ་བ་མ་
ཡིན་ནོ། །ཕྱོགས་སྔ་མ་ཡང་ཡང་དག་པ་མ་ཡིན་ཏེ། གལ་ཏེ་སེན་ད་བ་ལས་གཞན་
ཐེག་ཆེན་གྱི་ཆོས་ལ་བསྐུར་པ་འདེབས་མཁན་མེད་ན་བྱེ་བྲག་སྨྲ་བ་དང་མདོ་སྡེ་
པས་ཐེག་ཆེན་གྱི་མདོ་སྡེ་དག་ནས་ཆོས་ཐམས་ཅད་ངོ་བོ་ཉིད་མེད་པར་གསུངས་
པ་དང་། ཀྱེ་རྒྱལ་བའི་སྲས་དག་ཁམས་གསུམ་པོ་འདི་ནི་སེམས་ཙམ་མོ། །ཞེས་
སོགས་གསུངས་པ་དང་། རང་བཞིན་གསུམ་དང་ཆོས་ལྔ་དང་བདག་མེད་གཉིས་
དང་རྣམ་ཤེས་ཚོགས་བརྒྱད་ལ་སོགས་གསུངས་པ་རྣམས་དྲང་དོན་དུ་འདོད་ན་
ཚུལ་ཇི་ལྟར་འབྲེལ། ངེས་དོན་དུ་འདོད་ན་རང་གི་གྲུབ་མཐའ་དང་ཇི་ལྟར་མི་འགལ།
ཅི་སྟེ་ཐེག་ཆེན་གྱི་མདོ་སྡེ་དེ་དག་དྲང་དོན་ངེས་དོན་གང་དུ་ཡང་མི་འདོད་ན། ཇི་
ལྟར་ན་དེ་དག་ཐེག་ཆེན་བཀའ་མ་ཡིན་པར་འདོད་པ་ཡིན་ཏེ། དེ་བས་ན་བྱེ་བྲག་
སྨྲ་བ་དང་། མདོ་སྡེ་པའི་གྲུབ་མཐའ་སྨྲ་བ་ཀུན་ཐེག་ཆེན་བཀའ་མ་ཡིན་པར་འདོད་
པ་ཡིན་ཏེ། མཛོད་ལ་སོགས་པ་དེ་དག་གི་གྲུབ་མཐའ་རང་དགར་བ་སྟོན་པའི་
གཞུང་རྣམས་སུ། ཐེག་ཆེན་གྱི་མདོའི་བཤད་པ་ཟུར་ཙམ་མི་འབྱུང་བའི་ཕྱིར་དང་།
དེ་དག་གི་རྣམ་གཞག་རྣམ་པ་ཐམས་ཅད་དུ་ཐེག་ཆེན་གྱི་མདོ་དང་འགལ་བའི་
ཕྱིར་རོ། །དུས་ནི་དེ་བཞིན་གཤེགས་པ་མྱ་ངན་ལས་འདས་པའི་ཕྱིས་བྱུང་བ་ཡིན་ཏེ།
སློབ་དཔོན་དབྱིག་གཉེན་གྱིས། སྟོན་པ་འཇིག་རྟེན་མིག་ནི་ཟུམ་གྱུར་ཅིང་། །
དཔང་གྱུར་སྐྱེ་བོ་ཕལ་ཆེ་འདས་པ་ན། །དེ་ཉིད་མ་མཐོང་རང་དགར་གྱུར་པ་ཡི། །
）
1,5



བདེན་གཉིས་རང་ཀྱི་ཟླ་ཟེར།
རྟོག་གེ་ངན་པ་རྣམས་ཀྱིས་བསྟན་འདི་བཀྲུགས། །རང་བྱུང་རང་བྱུང་བསྟན་པ་
གཅེས་འཛིན་རྣམས། །མཆོག་ཏུ་ཞིར་གཤེགས་འགྲོ་མགོན་མེད་པ་ན། །འདོམས་
མེད་ཡོན་ཏན་འཇོམ་པར་བྱེད་པ་ཡི། །དྲི་མས་དག་འགྱུར་དེང་སང་འདི་ན་དཔྱོད། །
ཅེས་གསུངས་པའི་ཕྱིར་རོ། །སྐུར་པ་འདེབས་པའི་རྒྱུ་མཚན་ནི། སྔར་བཤད་ལྟར།
བཅོམ་ལྡན་འདས་མྱ་ངན་ལས་འདས་ནས་ཡུན་རིང་ཞིག་ཐེག་པ་ཆེན་པོའི་བསྟན་
པ་ནུབ་པར་གྱུར་པ་ན། འཕགས་པ་ཀླུ་སྒྲུབ་ཀྱིས་དེ་བཞིན་གཤེགས་པའི་དགོངས་
པ་ཇི་ལྟ་བ་བཞིན་གསལ་བར་འགྲེལ་ཞིང་། གཞན་དག་ལ་ཡང་རྒྱས་པ་བྱེད་པར་
མདོ་སྡེ་དུ་མ་ནས་ལུང་བསྟན་པ་ཡིན་ཏེ། ཇི་སྐད་དུ། འཕགས་པ་ལང་ཀར་གཤེགས་
པ་ལས། ང་ནི་མྱ་ངན་འདས་འོག་ཏུ། །ལོ་ནི་བཞི་བརྒྱ་ལོན་པ་ན། །ལྷོ་ཕྱོགས་བེ་
དའི་ཡུལ་དུ་ནི། །དགེ་སློང་དཔལ་ལྡན་ཞེས་གྲགས་པ། །དེ་མིང་ཀླུ་ཞེས་བོད་པ་
སྟེ༑ ༑ང་ཡི་བསྟན་པ་འཇིག་རྟེན་ན། །བླ་མེད་ཐེག་པ་རབ་བསྟན་ནས། །རབ་ཏུ་
དགའ་བའི་ས་བསྒྲུབས་ཏེ། །བདེ་བ་ཅན་དུ་དེ་འགྲོའོ། །ཞེས་གསུངས་པ་དང་།
འཕགས་པ་སྤྲིན་ཆེན་པོ་ལས་ཀྱང་། ཀུན་དགའ་བོ་ལི་ཙ་བྱི་གཞོན་ནུ་འཇིག་རྟེན་
ཐམས་ཅད་ཀྱི་མཐོང་ན་དགའ་བ་ཞེས་བྱ་བ་འདི་ནི། ང་ཡོངས་སུ་མྱ་ངན་ལས་
འདས་ནས་ལོ་བཞི་བརྒྱ་ལོན་པ་ན་ཀླུ་ཞེས་ བྱ་བའི་དགེ་སློང་དུ་གྱུར་པས་ངའི་
བསྟན་པ་རྒྱས་པར་རབ་ཏུ་བསྟན་ཏེ། མཐར་གྱིས་རབ་ཏུ་དང་བའི་འོད་ཅེས་བྱ་
བའི་འཇིག་རྟེན་གྱི་ཁམས་སུ། དེ་བཞིན་གཤེགས་པ་དགྲ་བཅོམ་པ་ཡང་དག་པར་
རྫོ་གས་པའི་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་བར་འགྱུར་རོ། །ཞེས་
|
cy



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གསུངས་པའི་ཕྱིར་རོ། །
དེ་ལྟར་བདག་ཉིད་ཆེན་པོ་འཕགས་པ་ཀླུ་སྒྲུབ་ཀྱིས། ཐེག་པ་ཆེན་པོ་སྔ་
མེད་གསར་དུ་གསལ་བར་མཛད་པ་ནི། ཇི་སྐད་དུ་མདོ་སྡེ་རྒྱན་ལས། རིགས་མེད་
གྲོགས་ངན་སྔོན་དགེ་མ་བསགས་བློ་མ་སྦྱངས། །ཆོས་འདིས་སྐྱག་འགྱུར་ཞེས་
གསུངས་པ་ལྟར་ཐེག་ཆེན་གྱི་རིགས་དང་མི་ལྡན་ཞིང་། སྔོན་དགེ་བའི་རྩ་བ་མ་
བསགས་པས་ཟབ་པ་དང་རྒྱ་ཆེ་བའི་ཆོས་ལ་མོས་པའི་སྐལ་བ་དང་མི་ལྡན་པའི་
དེ་དུས་ཀྱི་བྱེ་བྲག་སྨྲ་བ་དང༌། མདོ་སྡེ་པའི་གྲུབ་མཐའ་སྨྲ་བའི་པཎྜི་ཏ་རྣམས་ཀྱི་
སྔར་ཐེག་ཆེན་གྱི་ཚུལ་ཡུན་རིང་པོར་རྣ་ལམ་དུ་མ་གྲགས་པ་ཙམ་དང༌། རང་གི་
ཞེན་ལྟ་དང་མི་མཐུན་པ་རྒྱུ་མཚན་དུ་བྱས་ནས། འདི་ནི་ཀླུ་སྒྲུབ་ལ་སོགས་པ་སྙན་
ངག་མཁན་རྣམས་ཀྱིས་རང་བཟོར་བྱས་ཀྱི་དེ་བཞིན་གཤེགས་པའི་བཀའ་ནི་མ་
ཡིན་ནོ། །ཞེས་ལོག་པའི་རྒྱུ་མཚན་དུ་མ་དང་བཅས་ཏེ་བསྐུར་བ་བཏབ་པ་ཡིན་ནོ། །
དེ་ལྟར་ན་ཐེག་ཆེན་ལ་སྐུར་པ་འདེབས་པའི་གང་ཟག་དང་བྱུང་བའི་དུས་
རྒྱུ་མཚན་དང་བཅས་པ་འདི་ནི་རྒྱ་གར་གྱི་གཞུང་ལུགས་དག་ལ་གསལ་པོར་མ་
བྱུང་ཞིང་། དེའི་སྟོབས་ཀྱིས་བོད་ཀྱི་སློབ་དཔོན་རྣམས་ཀྱིས་ཀྱང་ཇི་ལྟ་བ་བཞིན་
བཤད་རྒྱུ་མ་བྱུང་བར་སྣང་མོད་ཀྱི་ཁོ་བོས་འཕགས་པ་ཀླུ་སྒྲུབ་རྗེས་འབྲང་དང་
བཅས་པའི་གཞུང་ལུགས་རྣམས་ཀྱི་དགོངས་པ་གུང་བསྒྲིགས་པ་ལས། ཇི་ལྟ་བ་
བཞིན་རྟོགས་ནས་བཀོད་པ་ལ་གཟུ་བོར་གནས་པའི་བཤེས་གཉེན་རྣམས་ཀྱིས་
དེང་ཕྱིན་ཆད་ཐུགས་ཆེས་པར་མཛད་དུ་གསོལ་ལོ། །རྣལ་འབྱོར་སྤྱོད་པ་སེམས་
} { ]



བདེན་གཉིས་ནད་ཀྱི་ཟླ་ཟེར། །
ཙམ་པ་དག་ནི་ཐེག་ཆེན་ཁས་ལེན་པས་ཐེག་ཆེན་ལ་གྲགས་པའི་ལུང་གིས་ཀྱང་
འགོག་མོད་འོན་ཀྱང་འཕགས་པ་ཀླུ་སྒྲུབ་ཀྱི་གཞུང་ལུགས་ཀྱི་ཆ་གང་དུ་ཡང་རྣམ་
རིག་པ་ལ་དགག་པ་མཛད་པ་མེད་དོ། །དེའི་རྒྱུ་མཚན་ཡང་ཀླུ་སྒྲུབ་ཀྱིས་ཐེག་པ་
ཆེན་པོའི་སྲོལ་བཏོད་པའི་ཕྱིས་སློབ་དཔོན་ཐོགས་མེད་བྱོན་ནས་རྣམ་རིག་ཙམ་དུ་
སྨྲ་བའི་ཤིང་རྟའི་སྲོལ་ཆེན་པོ་བཏོད་པར་མངོན་ཏེ། ཅི་སྟེ་དེ་གོང་དུ་རྣམ་རིག་པའི་
གྲུབ་མཐའ་སྨྲ་བ་ཡོད་ན་འཕགས་པ་ཀླུ་སྒྲུབ་ཀྱི་རིགས་པའི་ཚོགས་རྣམས་སུ་ཕྱི་
ནང་གི་དངོས་པོར་སྨྲ་བ་མཐའ་དག་བཀག་ན་རྣམ་རིག་པ་ལ་ཅིའི་ཕྱིར་དགག་པ་
མི་མཛད། བདག་ཉིད་ཆེན་པོ་འདི་རྣམ་རིག་པའི་གྲུབ་མཐའ་ཞལ་གྱིས་བཞེས་
པའི་ཕྱིར་རོ། །ཞེས་ཀྱང་སྨྲ་བར་ནུས་པ་མ་ཡིན་ཏེ། ཡོད་དང་མེད་པའི་ཕྱོགས་འཇིག་
བྱེད། །ཅེས་སོགས་ལུང་བསྟན་དང་འགལ་བའི་ཕྱིར་དང་། དེའི་གཞུང་ལུགས་
རྣམས་ཀྱང་རྣམ་པ་ཐམས་ཅད་དུ་རྣམ་རིག་པ་དང་མི་མཐུན་པའི་ཕྱིར་རོ། །གང་
ཡང་ཀླུ་སྒྲུབ་དང་ནི་ཐོགས་མེད་གཉིས། །གྲུབ་པའི་མཐའ་ཡང་མཚུངས་སོ་ཞེས། །
རིན་ཆེན་འབྱུང་གནས་ཞི་བ་སྨྲ། །ཞེས་བཤད་པ་གང་ཡིན་པ་དེ་ནི་རང་འདོད་ཞེ་
ལ་བཅངས་པའི་སྤྱི་སེམས་འབའ་ཞིག་ཡིན་པར་མངོན་ཏེ། སློབ་དཔོན་དེ་གཉིས་
དགོངས་པ་གཅིག་ན་དབུ་སེམས་ཀྱི་ཁྱད་པར་གང་གིས་འབྱེད། གྲུབ་མཐའ་སྨྲ་བ་
བཞིར་ཡང་ཇི་ལྟར་འགྱུར། ཐོགས་མེད་སྐུ་མཆེད་ཀྱི་གཞུང་གི་ཆ་གང་དུ་ཡང་ཀླུ་
སྒྲུབ་ཡབ་སྲས་ཀྱི་ལུང་ཅུང་ཟད་ཙམ་ཡང་མི་འདྲེན་པའི་རྒྱུ་མཚན་ཡང་ཅི་ཞིག་
ཡིན། ཀླུ་སྒྲུབ་(མ་དཔེ་མི་གསལ་ལེགས་ལྡན་འབྱེད་ལ་སོགས་པ་རྣམས་ཀྱིས་ཐོགས་
།
།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
མེད་སྐུ་མཆེད་སོགས་ཀྱི་གཞུང་ཚད་མར་མི་བྱེད་པར། ཕྱོགས་སྔར་བླངས་ནས་
འགོག་པ་ཡང་ཇི་ལྟར་ཡིན། དེ་བས་ན་འདི་ནི་པཎྜི་ཏ་ཆེན་པོ་(མ་དཔེ་མི་གསལ་ནོར་
བུ་དང་འཆིང་བུ་མཉམ་པ་དང་གསེར་དང་ར་གན་མཉམ་པ་ལྟར་ཧ་ཅང་ཡང་མི་
འཚམ་པའི་གཏམ་ཡིན་པས་རྣ་བ་ཡང་གཏད་པ་མི་བྱའོ། །
དེ་བས་ན་ཐོགས་མེད་སྐུ་མཆེད་ནི་འཕགས་པ་ཀླུ་སྒྲུབ་ཀྱི་རྗེས་སུ་མི་
འབྲང་བ་ཁོ་ནར། ཐེག་པ་ཆེན་པོའི་དགོངས་པ་ལོགས་སུ་འགྲེལ་པར་མཛད་པ་
ཡིན་ཏེ། ལེགས་ལྡན་འབྱེད་ཀྱི་རྟོག་གེ་འབར་བར་ཐེག་པ་ཆེན་པོ་ཉིད་ཀྱི་སློབ་
དཔོན་ཐོགས་མེད་དང་དབྱིག་གཉེན་ལ་སོགས་པ་གཞན་དག་ནི་དེ་བཞིན་གཤེགས་
པས་ལུང་བསྟན་ཅིང་། ས་རབ་ཏུ་དགའ་བ་བརྙེས་པའི་འཕགས་པ་ཀླུ་སྒྲུབ་ཀྱིས་ཡང་
དག་པར་རྟོགས་པའི་ཐེག་པ་ཆེན་པོའི་དོན་གྱི་གནས་ལུགས་གཞན་དུ་འདྲེན་པར་
བྱེད་ཅིང་། ངོ་ཚ་དང་ཁྲེལ་མེད་པ་དོན་རྣམ་པར་མི་ཤེས་བཞིན་དུ་རྣམ་པར་ཤེས་
ཤིང་ང་རྒྱལ་བྱེད་པ་དག་འདི་སྐད་སྨྲ་སྟེ། དེ་ཁོ་ན་ཉིད་ཀྱི་བདུད་རྩི་རབ་ཏུ་འཇུག་
པ་དེ་ནི་བདག་ཅག་ཁོ་ནས་ལེགས་པར་བསྟན་པ་ཡིན་གྱི་དབུ་མར་སྨྲ་བ་དག་
གིས་ནི་མ་ཡིན་ནོ་ཞེས་ཟེར་རོ། །ཞེས་སོགས་གསུངས་ཤིང་། དཔལ་ལྡན་ཟླ་བ་
གྲགས་པས་ཀྱང་འཇུག་པའི་འགྲེལ་པར་གལ་ཏེ་གནས་བརྟན་དབྱིག་གཉེན་དང་
ཕྱོགས་ཀྱི་གླང་པོ་དང་ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་མཛད་པ་པོ་
བྱོན་ཟིན་པར་གྱུར་པ་དེ་དག་གིས་ཀྱང༌། ཡི་གེ་ཙམ་ཐོས་ནས་འཇིགས་ཏེ་རྟེན་
ཅིང་འབྲེལ་བར་འབྱུང་བའི་དོན་ཕྱིན་ཅི་མ་ལོག་པར་སྟོན་པ་འདི་ཡོངས་སུ་སྤངས་
1 S)



བདེན་གཉིས་ནད་ཀྱི་ཟླ་ཟེར།
སམ་ཞེ་ན་དེ་སྐད་དུ་སྨྲའོ། །ཡང་འདི་ཇི་ལྟར་རྟོགས་པར་བྱ་ཞེ་ན་བཤད་པར་བྱ་སྟེ།
དེ་ཉིད་བཤད་ཟིན་ཟབ་མོ་འཇིགས་རུང་འདི་ནི་སྔོན་གོམས་ཉིད་ལས་སྐྱེ་བོ་ཡིས། །
ངེས་པར་རྟོགས་གྱུར་འདི་ནི་གསན་རྒྱ་ཆེ་ཡང་གཞན་གྱི་ཐུགས་སུ་ཆུད་མི་འགྱུར། །
དེ་ཕྱིར་ཚུལ་ལུགས་རང་བློས་སྦར་བ་དེ་དག་མཐོང་ནས་བདག་ཏུ་བརྗོད་པ་ཡི། །
གཞུང་ལུགས་རྣམས་ལྟར་གཞན་ལུགས་བཞེད་གཞུང་འདི་ལས་གཞན་ལ་དགའ་
བློ་དོར་བར་བྱ། །ཞེས་སོགས་ཀྱིས་སློབ་དཔོན་དེ་དག་འཕགས་པ་ཀླུ་སྒྲུབ་ཀྱི་རྗེས་
སུ་མི་འབྲང་བར་བཤད་པའི་ཕྱིར་རོ། །འོ་ན་རྣམ་རིག་སྨྲ་བའི་གྲུབ་མཐའ་དུས་ཇི་
ཙམ་ཞིག་ནས་བྱུང་ཞེ་ན། མདོ་དགོངས་འགྲེལ་གྱི་འགྲེལ་པ་བརྒྱའི་མཁན་པོས་
མཛད་པ་ལས། སངས་རྒྱས་མྱ་ངན་ལས་འདས་ནས་ལོ་དགུ་བརྒྱ་ན་འཕགས་པ་
ཐོགས་མེད་བྱོན་པར་བཤད་པས། འཕགས་པ་ཀླུ་སྒྲུབ་ཀྱི་སྐུ་ཚེའི་མཇུག་གམ་ཡང་ན་
དེའི་དངོས་སློབ་སློབ་དཔོན་ལེགས་ལྡན་བྱེད་ལ་སོགས་པ་བཞུགས་པའི་དུས་སུ་
ངེས་པར་བྱུང་བར་གསལ་ཏེ། འཕགས་པ་ལྷས་ཡེ་ཤེས་སྙིང་པོ་ཀུན་ལས་བཏུས་
པར། སངས་རྒྱས་ཆོས་ནི་རྣམ་པ་བཞི། །ཡི་འདོད་རྣམས་ཀྱིས་མངོན་མཐོང་སྟེ། །
བྱེ་བྲག་སྨྲ་ལ་སོགས་པའི་ལམ། །བཤད་པ་དེ་ཉིད་སྒྲུབ་པའོ། །ཞེས་གྲུབ་མཐའ་
བཞིར་ཕྱེ་བའི་ཕྱིར་དང༌། དབུ་མ་སྙིང་པོ་དང་འཇུག་པ་ལ་སོགས་པར་རྣམ་རིག་
པའི་གྲུབ་མཐའ་རྒྱས་པར་བཀག་པའི་ཕྱིར་རོ། །
གཞན་ཡང་ཐོགས་མེད་ཀྱིས་སྔར་རྣམ་རིག་པའི་གྲུབ་མཐའ་སྨྲ་བ་ཡོད་ན།
སློབ་དཔོན་འདི་ཞེས་བྱ་བས་ གཞུང་འདི་ཞེས་བྱ་བ་བྱས་སོ་ཞེས་གཞུང་ལུགས་
1༨



གངས་ཅན་རིག་བཅུད་ལས། རྗེ་བཙུན་རེང་ལ་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཁུངས་མ་རྣམས་སུ་འབྱུང་བར་རིགས་པ་ལས་གང་དུ་ཡང་མ་བྱུང་བའི་ཕྱིར་དང་།
འཕགས་པ་ཐོགས་མེད་ཁོ་ནས་རྣམ་རིག་པའི་གྲུབ་མཐའི་སྲོལ་གཏོད་པར་ངེས་
པ་ཁོ་ན་ཡིན་ནོ། །དེ་ལྟར་ན་དེ་བཞིན་གཤེགས་པ་མྱ་ངན་ལས་འདས་པའི་འོག་ཏུ་
འཕགས་པ་ཀླུ་སྒྲུབ་ཁོ་ནས་མཐའ་བྲལ་དབུ་མའི་ལམ་པོ་ཆེ་གཏོད་པ་ཡིན་ནོ། །
དེའི་འོག་ཏུ་སློབ་མ་རྣམས་ ཀྱིས་སློབ་དཔོན་གྱི་དགོངས་པ་ཇི་ལྟར་བཀྲལ་བའི་
ཚུལ་ནི་སེང་གའི་གླིང་གི་རྒྱལ་པོའི་ལྡུམ་རར་མེ་ཏོག་པདྨ་ལ་བརྗེ་ས་ཏེ་སྐུ་འཁྲུངས་
པའི་འཕགས་པ་ལྷ་ནི་སློབ་དཔོན་རང་ཉིད་དང་ཁྱད་པར་མེད་པར་འཕགས་པའི་
ཡུལ་གྱི་མཁས་གྲུབ་རྣམས་ལ་གྲགས་ཤིང་གཞུང་ལུགས་རྣམས་ཀྱང་ཁུངས་སུ་
བྱེད་པ་ཡིན་ནོ། །སློབ་དཔོན་འདིས་བཞི་བརྒྱ་པ་ལ་སོགས་པ་དབུ་མའི་རྗེས་སུ་
འཇུག་པའི་བསྟན་བཅོས་རང་དགར་བ་ཁ་ཡར་མཛད་ཅིང༌། རང་ཉིད་ཀྱི་དགོངས་
པ་ཡང་ཐལ་འགྱུར་དུ་དོན་ལ་གནས་ཀྱང་དངོས་སུ་དབུ་མའི་འགྲེལ་པ་མཛད་
ནས་ཐལ་རང་དུ་ཁ་ཚོན་བཅད་པ་ནི་མེད་དོ། །དེའི་འོག་ཏུ་སློབ་དཔོན་སངས་རྒྱས་
བསྐྱངས་ཀྱིས་དབུ་མ་རྩ་བའི་འགྲེལ་པ་མཛད་ནས་འཕགས་པའི་དགོངས་པ་ཐལ་
འགྱུར་དུ་འཐད་པར་གཟིགས་ནས་དེ་ལྟར་དུ་བཀྲལ་ལོ། །དེའི་འོག་ཏུ་སློབ་དཔོན་
ལེགས་ལྡན་འབྱེད་ཀྱིས་དབུ་མ་རྩ་བའི་འགྲེལ་པ་ཤེས་རབ་སྒྲོན་མ་དང་དོན་གྱི་
འགྲེལ་པ་དབུ་མ་སྙིང་པོ་ལ་སོགས་པ་མཛད་ནས་སངས་རྒྱས་བསྐྱངས་ཀྱི་ལུགས་
ལ་སྐྱོན་བརྗོད་ནས་འཕགས་པའི་དགོངས་པ་རང་རྒྱུད་དུ་བཀྲལ་ལོ། །དེའི་འོག་
ཏུ་དཔལ་ལྡན་ཟླ་བ་གྲགས་པས་དབུ་མའི་ཚིག་གི་འགྲེལ་པ་ཚིག་གསལ་དང་
18-f
1.



བདེན་གཉིས་ནང་ཀྱི་ཟླ་ཟེར།
རིགས་པ་དྲུག་ཅུ་པའི་འགྲེལ་ པ་དང་དོན་གྱི་འགྲེལ་པ་དབུ་མ་ལ་འཇུག་པ་ལ་
སོགས་མཛད་ནས་སངས་རྒྱས་བསྐྱངས་ཀྱིས་འཕགས་པའི་དགོངས་པ་ཕྱིན་ཅི་མ་
ལོགས་པ་རྟོགས་པར་གཟིགས་ནས། དེའི་ལུགས་ལ་ལེགས་ལྡན་འབྱེད་ཀྱིས་
སྐྱོན་བརྗོད་པ་རྣམས་ལེགས་པ་སྤངས་ཤིང་རང་རྒྱུད་ཀྱི་ཕྱོགས་ལ་སུན་འབྱིན་
རྒྱས་པར་བརྗོད་ནས་ཐལ་འགྱུར་གྱི་གཞུང་ལེགས་པར་གཙུགས་པ་ཡིན་ནོ། །དེ་
ལྟར་ན་ཐལ་འགྱུར་བར་གྲགས་པ་ནི་སངས་རྒྱས་བསྐྱངས་དང་ཟླ་བ་གྲགས་པ་
རིག་པའི་ཁུ་བྱུག་ཆེ་ཆུང་ལ་སོགས་པ་སྟེ། འཕགས་པའི་ཡུལ་དུའང་གྲུབ་མཐའ་
འདི་སྨྲ་བ་ཤིན་ཏུ་ཉུང་ངོ་། །རང་རྒྱུད་པ་ནི་ལེགས་ལྡན་འབྱེད་དང་དཔལ་སྦས་དང་ཡེ་
ཤེས་སྙིང་པོ་ཞི་བ་འཚོ་ཀ་མ་ལ་ཤཱི་ལ་ལ་སོགས་པ་སྟེ། འདི་ཕྱོགས་ཀྱི་གཞུང་དང་
སློབ་དཔོན་ནི་འཕགས་པའི་ཡུལ་དུ་ཡང་མང་བར་བྱོན་ནོ། །ཐལ་རང་གི་སློབ་དཔོན་
དེ་དག་གི་འདོད་པའི་ཁྱད་པ་ཇི་ལྟ་བུ་ཞེ་ན། འདི་དག་གཉིས་ཀས་ཀྱང་། བདེན་
པ་གཉིས་ཀྱི་སྒོ་ནས་རྣམ་པར་འཇོག་པར་བྱེད་ལ། དེ་ལ་དོན་དམ་པའི་བདེན་པ་
ལ་མི་མཐུན་པ་ཅུང་ཟད་ཀྱང་མེད་དེ། གཞན་དུ་ན་དངོས་པོའི་གནས་ལུགས་དུ་མ་
མེད་པས། གང་ཡང་རུང་བ་ཞིག་དབུ་མ་པ་མ་ཡིན་པར་ཐལ་བར་འགྱུར་བའི་
ཕྱིར་རོ། །ཀུན་རྫོབ་ཀྱི་བདེན་པ་རྣམ་པར་འཇོག་པ་ལ་ནི་མི་མཐུན་པ་ཡིན་ཏེ། དེ་
ལྟ་མ་ཡིན་ན་འདི་གཉིས་ཀྱི་ཁྱད་པར་དབྱེ་ན་དཀའ་བའི་ཕྱིར་རོ། །དེ་ལ་རང་རྒྱུད་པ་
རྣམས་ནི་ཀུན་རྫོབ་ཀྱི་རྣམ་གཞག་འཇིག་རྟེན་གྱི་ཐ་སྙད་ཀྱི་རྗེས་སུ་མི་འབྲང་སྟེ།
འཇིག་རྟེན་པ་རྣམས་ནི་རིགས་པས་དཔྱད་པ་མེད་པ་ཁོ་ནར་རང་དགར་ཐ་སྙད་
།ཤུ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལ་འཇུག་པས་འཁྲུལ་པར་ སྲིད་ པའི་ཕྱིར་རོ་སྙམ་དུ་བསམས་ནས་རྣམ་རིག་པ་
དང་མདོ་སྡེ་པ་ལ་སོགས་པ་རིགས་པ་ཤེས་པ་རྣམས་དང་རྗེས་སུ་མཐུན་པར་ཀུན་
རྫོབ་རྣམ་པར་འཇོག་པར་བྱེད་དོ། །དེའི་ཕྱིར་དབུ་མ་རྒྱན་དུ། མདོ་སྡེ་པ་དག་ལ་
རིགས་པ་ཤེས་པ་ཅེས་དང་། རྣམ་རིག་པ་དག་ལ་བློ་གྲོས་དཀར་པོ་དག་ཅེས་པའི་
ཐ་སྙད་མཛད་དོ། །བྱེ་བྲག་སྨྲ་བ་རྣམས་ཀྱི་འདོད་པ་ལ་ནི་ཀུན་རྫོབ་དུ་ཡང་མདོ་
སྡེ་པ་ལ་སོགས་པའི་རིགས་པས་གནོད་པ་འབབ་པས། དེའི་རྗེས་སུ་རྣམ་པ་ཐམས་
ཅད་དུ་མི་འབྲང་བ་ཁོ་ན་ཡིན་ནོ། །གང་དག་འཇིག་རྟེན་གྲགས་སྡེ་དཔྱོད་པའི་དབུ་མ་
པ་རྣམས་ནི། ཐ་སྙད་བྱེ་བྲག་སྨྲ་བ་དང་སྒོ་བསྟུན་ནོ་ཞེས་ཟེར་བ་ནི། ཁོ་བོའོ་ཅག་
དབུ་མའི་གཞུང་ལུགས་ལ་འདྲིས་མེད་པ་ཁོ་ནའོ་ཞེས་རང་གི་དེ་ཉིད་གསལ་བར་
སྒོགས་པ་ཡིན་ནོ། །དེ་ལྟར་ན་རང་རྒྱུད་པ་ནི་རྣམ་རིག་པ་ལ་སོགས་པ་རྣམས་དོན་
དམ་པའི་བདེན་པ་ལས་ཉམས་ཀྱང་། ཀུན་རྫོ་བ་ཀྱི་བདེན་པ་ལས་མ་ཉམས་པར་
འདོད་དོ། །ཐལ་འགྱུར་བ་ནི། དཔེར་ན་ཤིང་ལ་འཛེགས་པའི་མི་མཁས་པའི་མ
དཔེ་མི་གསལ ཁྱད་པར་དུ་འགྲོ་བར་འདོད་པས། ཤིང་གི་ཡལ་ག་འོག་མ་བཏང་ནས་
གོང་མ་བསྙེགས་པས་མ་སླེབ་སྟེ། བར་མ་དོར་གཡང་སར་ལྷུང་བ་ལྟར། དངོས་པོ་
སྨྲ་བ་རྣམས་ཀྱང་དེ་ཁོ་ན་ཉིད་མི་གསལ་འདས་ནས། ཡང་དག་པའི་ཡོན་ཏན་ཡང་
མ་རྟོགས་པར། བར་མ་དོར་རྟག་ཆད་ཀྱི་མཐར་ལྷུང་བས། བདེན་པ་གཉིས་ཀ་ལས་
ཉམས་པར་སྨྲ་སྟེ། འཇུག་པ་ལས། འཕགས་པ་ཀླུ་སྒྲུབ་ཞབས་ཀྱི་ལམ་ལས་ནི། །
ཕྱི་རོལ་གྱུར་ལ་ཞི་བའི་ཐབས་མེད་དོ། །དེ་དག་ཀུན་རྫོབ་དེ་ཉིད་བདེན་ལས་
1St;



བདེན་གཉིས་ནད་ཀྱི་ཟླ་ཟེར།
ཉམས། །ཞེས་བཤད་པའི་ཕྱིར་རོ། །དེ་བས་ན་སློབ་དཔོན་དེ་དག་ནི་གྲུབ་མཐའ་
སྨྲ་བ་གཞན་གྱི་རྗེས་སུ་མི་འབྲང་བར། འཇིག་རྟེན་པ་རྣམས་ཁོ་ནའི་ཐ་སྙད་ཀྱི་
རྗེས་སུ་འབྲངས་ནས། ཀུན་རྫོབ་ཀྱི་བདེན་པ་རྣམ་པར་འཇོག་པར་བྱེད་དེ། ཇི་
ལྟར་དོན་དམ་ པའི་བདེན་ པ་ལ་ འཕགས་ པ་རྣམས་ཁོ་ན་ཚད་མ་ཡིན་ པ་ལྟར།
ཀུན་རྫོབ་གྱི་བདེན་པ་རྣམ་པར་འཇོག་པ་བྱེད་པ་ལ་ཡང་། འཇིག་རྟེན་ཁོ་ན་ཚད་
མ་ཡིན་པའི་ཕྱིར་རོ་སྙམ་དུ་བསམས་པ་ཡིན་ནོ། །དེ་ལྟར་ཀུན་རྫོབ་རྣམ་པར་འཇོག་
པ་ལ་མི་མཐུན་པར་མ་ཟད་ཐ་སྙད་དུ་ཁས་ལེན་པའི་ཚུལ་ཡང་མི་འདྲ་སྟེ། རང་རྒྱུད་
པ་རྣམས་ཀུན་རྫོབ་ཀྱི་བདེན་པ་ཐ་སྙད་དུ་རང་ལུགས་སུ་ཁས་ལེན་པར་བྱེད་ལ།
ཐལ་འགྱུར་བ་རྣམས་ནི་དོན་དམ་དང་ཐ་སྙད་གང་དུ་ཡང་རང་ལུགས་སུ་རྣམ་པར་
བཞག་པར་བྱ་བ་ཅུང་ཟད་ཀྱང་མེད་ཀྱི། འོན་ཀྱང་དགོས་པའི་དབང་ཁོ་ནར། ཀུན་
རྫོབ་བདེན་པ་ཡང་འཇིག་རྟེན་གཞན་ངོ་འབའ་ཞིག་ཏུ་ཁས་བླངས་བ་མ་གཏོགས།
ཐ་སྙད་ཙམ་དུ་ཡང་རང་གི་ལུགས་ཡིན་པར་ཁས་མི་ལེན་ཏེ། འཇུག་པར། ཇི་
ལྟར་ཁྱེད་ཀྱིས་གཞན་དབང་དངོས་འདོད་ལྟར། །ཀུན་རྫོབ་ཀྱང་ནི་བདག་གི་ཁས་
མ་བླངས། །འབྲས་ཕྱིར་འདི་དག་མེད་ཀྱང་ཡོད་དོ་ཞེས། །འཇིག་རྟེན་ངོར་བྱས་
བདག་ནི་སྨྲ་བར་བྱེད། །ཅེས་བཤད་པའི་ཕྱིར་རོ། །གཞན་ཡང་རྩོད་པའི་ཚེ། རང་
རྒྱུད་པའི་སློབ་དཔོན་རྣམས་ནི་རང་གི་ལུགས་རྣམ་པར་མ་བཞག་པར། གཞན་ཀྱི་
ལུགས་ཁོ་ན་འགོག་པར་བྱེད་པ་ནི་སུན་ཅི་ཕྱིན་ཏུ་རྒོལ་བ་ཡིན་པས། མི་རིགས་
པའི་ཕྱིར་དང༌། རང་གི་འདོད་པ་སྟོང་ཉིད་དང་སྐྱེ་མེད་ལ་སོགས་པ་ཚད་མས་མ་
]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གྲུབ་པར་ཡང་། གཞན་གྱི་དངོས་པོ་རྣམས་ལ་སྐྱེ་བ་དང་རང་བཞིན་ཡོད་པར་འདོད་
པ་ཡང་། ཐལ་བ་ཙམ་གྱིས་དགག་པར་མི་ནུས་པའི་ཕྱིར། ཐ་སྙད་དུ་སྐྱེ་མེད་ལ་
སོགས་པའི་ རང་ ལུགས་ ཀྱི་དམ་བཅའ་ བསྒྲུབ་པར་བྱེད་ པའི་གཏན་ཚིགས་དང་
དཔེ་ལ་སོགས་པ་ཚད་མས་མ་གྲུབ་པའི་རང་རྒྱུད་པ་འགའ་ཞིག་འདོད་པར་བྱ་བ་
ཡིན་ཏེ། རང་ལུགས་ཀྱི་དམ་བཅའ་གཞན་གྱིས་འདོད་པའི་རྟགས་ཀྱིས་སྒྲུབ་པར་
མི་ནུས་པའི་ཕྱིར། ཞེས་འདོད་དོ། །ཐལ་འགྱུར་བ་རྣམས་ནི། གལ་ཏེ་རང་ལ་དམ་
བཅའ་ཡོད་བཞིན་དུ་གཞན་གྱིས་སྐྱོན་བརྗོད་ཀྱིས་དོགས་པའི་བསམས་པས་རང་
ལུགས་མི་འཇོག་ཅིང་། གཞན་གྱི་འདོད་པ་ལ་ཞེ་སྡང་གྱི་བསམ་པས་གཞན་ལུགས་
ཐལ་བ་ཙམ་གྱིས་འགོག་པར་བྱེད་ན། སུན་ཅི་ཕྱིན་ཏུ་རྒོལ་བར་བྱེད་པའི་གཡོ་སྒྱུ་
ཅན་དུ་འགྱུར་ན་ཡང་། དབུ་མ་པ་ལ་རང་ལ་བཞག་པར་བྱ་བའི་ཕྱོགས་ཅུང་ཟད་
ཀྱང་མེད་ན། དེའི་སྒྲུབ་བྱེད་ཚོལ་བའི་དུབ་པ་འདིས་ཅི་ཞིག་བྱ། ཡང་དག་པར་ན་
གཞན་བཀག་པར་ཡང་མ་ཡིན་ཏེ། དགག་པར་བྱ་བའི་ཆོས་ཅུང་ཟད་ཅིག་དམིགས་
ན༑ དེ་ལ་དགག་པ་བྱེད་པར་ཡང་རིགས་ན། དགག་བྱའི་དངོས་པོ་སྐུའི་རྩེ་མོ་
བརྒྱར་གཤགས་པའི་ཆ་ཙམ་ཡང་མ་དམིགས་ན། དེ་ལ་སུ་ཞིག་དགག་པ་སྨྲ་བར་
བྱེད། གང་ཡང་བསྟན་བཅོས་སུ་གཞན་གྱི་འདོད་པ་བཀོད་ནས། རིགས་པའི་རྣམ་
པར་དཔྱད་པ་དུ་མ་མཛད་པ་དེ་ནི། གཞན་ལུགས་ལ་ཞེ་སྡང་བའམ་རྩོད་པ་ལ་
དགའ་བའི་ཕྱིར་མ་ཡིན་གྱི། རྟོག་པའི་དྲ་བས་བཅིངས་པའི་སྐྱེ་བོ་འདི་དག་གི་
མངོན་ཞེན་བཟློག་པའི་ཕྱིར། གཞན་ངོ་འབའ་ཞིག་ཏུ་མཛད་པ་ཡིན་ཏེ། འཇུག་
18



བདེན་གཉིས་ནང་ཀྱི་ཟླ་ཟེར།
པར། བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་
ཕྱིར་ནི་དེ་ཉིད་བསྟན། །ཞེས་གསུངས་པའི་ཕྱིར་རོ། །དེ་བས་ན་དབུ་མའི་བསྟན་
བཅོས་རྣམས་ལས་རིགས་པའི་རྣམ་པར་དཔྱད་པ་ཇི་སྙེད་བྱས་པ་དེ་དག་ནི། ཕ་
རོལ་པོའི་སྒྲོ་བསྐུར་གྱི་རྟོག་པ་ལོག་པའི་འབྲས་བུ་ཅན་ཁོ་ན་ཡིན་གྱི། སྒྲོ་བསྐུར་
བསལ་ནས་མི་བསལ་ན་རྟོག་པ་འགའ་ཞིག་རྣམ་པར་དཔྱད་པའི་མཐུ་ལས་སྐྱེ་བ་
མ་ཡིན་ཏེ། གནས་ལུགས་གྱི་དོན་ནི་ཐོས་བསམ་གྱིས་རྣམ་པར་དཔྱད་པའི་ཡུལ་
མ་ཡིན་པའི་ཕྱིར་རོ། །དེ་སྐད་དུ་ཡང་འཇུག་པ་ལས། སོ་སོ་སྐྱེ་བོ་རྣམས་ནི་རྟོག་
པས་བཅིངས། །མི་རྟོག་རྣལ་འབྱོར་པ་ནི་གྲོལ་འགྱུར་པས། །རྟོག་རྣམས་ལོག་
པར་འགྱུར་བ་གང་ཡིན་ཏེ། རྣམ་པར་དཔྱོད་པའི་འབྲས་བུ་མཁས་རྣམས་གསུངས། །
ཞེས་གསུངས་པ་ཡིན་ནོ། །སྒྲོ་བསྐུར་གྱི་རྟོག་པ་དེ་དག་ཀྱང་། རང་གི་ཁས་བླངས་
ནང་འགལ་བ་བརྗོད་པ་འི་ཐལ་བས་འགོག་པར་བྱེད་དེ། རང་གི་རྣམ་གཞག་ལ་
ནང་འགལ་མཐོང་བ་ན་བློ་གྲོས་མ་སྤྲུགས་པ་དག་ནི་ལས་ཀྱིས་མངོན་ཞེན་ལྡོག་
པར་འགྱུར་ལ། གང་ཞིག་འགལ་བ་མཐོང་ཡང་དེ་ལས་མི་ལྡོག་པའམ། འགལ་བ་
དང་མི་འགལ་བའི་རྣམ་པར་དཔྱོད་པ་མེད་པ་དག་ནི། རྗེས་སུ་བཟུང་བར་མི་ནུས་
པས། རེ་ཤིག་བཏང་སྙོམས་སུ་བྱ་བ་ཁོ་ན་ཡིན་གྱི་རིགས་པ་ནི་བརྗོད་པར་མི་
བྱའོ། །ཅི་སྟེ། རང་རྒྱུད་ཀྱི་རྗེས་སུ་དཔག་པ་ལ་མངོན་པར་ཞེན་པའི་ཕྱིར་རྒོལ་
འགའ་ཞིག་ལ་དོན་དུ་འགྱུར་ན། རྒོལ་བ་དེ་ཉིད་ལ་གྲགས་པའི་གཏན་ཚིགས་
འགའ་ཞིག་རང་རྒྱུད་དུ་སྦྱོར་བ་ལ་ཡང་ཉེས་པ་ཡོད་པ་མ་ཡིན་ནོ། །གལ་ཏེ་རང་
།
.}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ལུགས་ཀྱི་དམ་བཅའ་འགའ་ཡང་མེད་ན། བསྟན་བཅོས་ལས། བདག་ལས་མ་
ཡིན་གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་
གང་ལ་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་དངོས་པོ་རྣམས་བདག་ལས་
སྐྱེ་བ་མེད་དེ། ཞེས་སོགས་དམ་བཅའ་བཞི་སྨྲས་པ་མ་ཡིན་ནམ་ཞེ་ན། དེ་ནི་གང་
དག་དངོས་པོ་རྣམས་བདག་སོགས་ལས་སྐྱེ་བར་འདོད་པ་རྣམས་དགག་པའི་ཕྱིར་
དུ་གཞན་ངོ་འབའ་ཞིག་ཏུ་ཁས་བླངས་ པ་ཡིན་གྱི་རང་གི་ལུགས་ནི་མ་ཡིན་ཏེ།
དགག་བྱ་ཅུང་ཟད་ཞིག་ཡོད་ན་དེ་བཀག་པའི་དགག་པ་ཁས་ལེན་པར་རིགས་ན་
ཡང་། འདིར་དགག་བྱ་བདག་ལས་སྐྱེ་བ་སོགས་མ་གྲུབ་པས་ན་དེ་བཀག་པའི་
དགག་པ་ཁས་ལེན་པར་རིགས་པ་མ་ཡིན་པའི་ཕྱིར་རོ། །གཞན་ཡང་། ལུགས་
འདི་ལ་གཞན་གྱིས་ཅུང་ཟད་ཀྱང་བརྒལ་དུ་མེད་དེ། རང་གི་ཕྱོགས་ཁས་བླངས་
པ་མེད་པའི་ཕྱིར་དང་། གང་ཞིག་རྒོལ་བར་བྱེད་པ་དེ་དག་ཀྱང་དབུ་མའི་ཕྱོགས་
མ་རྟོགས་བཞིན་དུ་རྒོལ་བར་བྱེད་པ་ཁོ་ན་ཡིན་པས། བསྒྲུབ་བྱ་དང་མཚུངས་པར་
འགྱུར་བའི་ཕྱིར་རོ། །དེ་ལྟར་དབུ་མ་རྩ་བར། སྟོང་པ་ཉིད་ཀྱིས་བརྩད་བྱས་ཚེ། །
གང་ཞིག་སྐྱོན་འདོགས་སྨྲ་བྱེད་པ། །དེ་ཡི་ཐམས་ཅད་སྐྱོན་བཏགས་མིན། །སྒྲུབ་
པར་བྱ་དང་མཚུངས་པར་འགྱུར། །ཞེས་གསུངས་སོ། །གང་ཞིག་དབུ་མའི་ཕྱོགས་
ལེགས་པར་རྟོགས་པ་དེ་ལ་ནི། དབུ་མའི་ཕྱོགས་ལ་རྒོལ་བའི་མཚན་མ་ཙམ་ཡང་
རྒྱུད་ལ་མི་སྐྱེ་བ་ཆོས་ཉིད་ཡིན་ཏེ། དཔེར་ན་ཀུན་ཏུ་རྒྱུ་བཟོ་སྦྱངས་ཤེས་རབ་ཀྱི་ཕ་
རོལ་ཏུ་ཕྱིན་པའི་དོན་རྟོགས་པས་སངས་རྒྱས་ཀྱི་བསྟན་པ་ལ་དད་པ་ལྟ་བུའོ། །དེ་
}}[ |



བདེན་གཉིས་རད་ཀྱི་ཟླ་ཟེར།
ལྟར་འགྱུར་བའི་རྒྱུ་མཚན་ཡང་། ཟབ་མོའི་དོན་འདི་ལ་ཐོས་བསམ་གྱིས་མོས་པ་
ཙམ་ཐོབ་པས་ཀྱང་། སྒྲོ་བསྐུར་མཐར་ལྟའི་རི་བོ་མ་ལུས་པ་རང་གི་ངང་གིས་འཇིག་
པར་འགྱུར་ན། བསྒོམས་བྱུང་གིས་གསལ་སྣང་ཐོབ་པའི་རྣལ་འབྱོར་པ་དག་ལ་ལྟ་
བའི་རྣམ་པ་མ་ལུས་པ་སྤོང་བར་འགྱུར་བ་ལྟ་ཅི་སྨོས། དེ་སྐད་དུ་ཡང་དབུ་མའི་
བསྟོད་པར། རྩྭ་རྩེའི་ཆུ་ཡི་ཟིལ་པ་རྣམས། །ཉི་མའི་འོད་དང་མཇལ་བ་བཞིན། །
རྒོལ་བ་རྣམས་ཀྱི་བརྩོད་དང་སྐྱོན། ཁྱེད་དང་མཇལ་ན་འཇིག་པར་འགྱུར། །ཅེས་
གང་གསུངས་པ་ཡིན་ནོ། །ལུགས་འདི་ལ་རང་དང་གཞན་གྱིས་བརྒལ་དུ་མེད་པར་
མ་ཟད། འདིས་གཞན་ཕྱོགས་མ་ལུས་པར་སུན་འབྱིན་པར་ཡང་ནུས་ཏེ། འདིའི་
རིགས་པ་ལ་གཞན་གྱིས་སྐྱོན་སྤོང་གི་ལན་གང་དང་གང་བཏབ་པ་དེ་དང་དེ་དག་
བསྒྲུབ་བྱ་དང་མཚུངས་པས་ནུས་པ་མེད་པའི་ཕྱིར་རོ། །དེའི་ཕྱིར། དབུ་མ་རྩ་བར།
སྟོང་པ་ཉིད་ཀྱིས་བརྩད་བྱས་ཚེ། །གང་ཞིག་ལན་འདེབས་སྨྲ་བྱེད་པ། །དེ་ཡི་
ཐམས་ཅད་ལན་བཏབ་མིན། །བསྒྲུབ་པར་བྱ་དང་མཚུངས་པར་འགྱུར། །ཅེས་
བཤད་དོ། །དེ་རྣམས་ནི་ཐལ་རང་གི་གཞིའི་གནས་སྐབས་ཀྱི་མི་མཐུན་པའི་ཁྱད་
པར་རོ། །
ལམ་གྱི་གནས་སྐབས་སུ་མི་མཐུན་པ་ཆེར་མེད་མོད། འོད་ཀྱང་རང་རྒྱུད་
པ་རྣམས་ཉན་རང་རྣམས་བདེན་བཞིའི་རྣམ་པ་མི་རྟག་ལ་སོགས་བཅུ་དྲུག་ཙམ་
རྟོགས་པས་གྲོལ་བར་འདོད་ལ། ཐལ་འགྱུར་བ་དག་རྟེན་འབྲེལ་རང་བཞིན་མེད་
པར་རྟོགས་དགོས་པར་འདོད་དེ་སྔར་རྒྱས་པར་བཤད་ཟིན་ཏོ། །འབྲས་བུའི་ཐད་
བaq
1) ]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
དུ་རང་རྒྱུད་པ་ཁ་ཅིག་དེ་བཞིན་གཤེགས་པ་ལ་གནས་གྱུར་པའི་ཡེ་ཤེས་སྒྱུ་མ་ལྟ་
བུ་ཁས་བླངས་ནས། དེ་ལ་ཀུན་རྫོབ་སྒྱུ་མ་ལྟ་བུར་སྣང་ཡང་འཁྲུལ་པར་མི་འགྱུར་ཏེ།
བདེན་འཛིན་མེད་པའི་ཕྱིར་རོ་ཞེས་འདོད་དོ། །ཐལ་འགྱུར་བ་རྣམས་སྣང་བ་ནི་
ཉོན་མོངས་པ་ཅན་མ་ཡིན་པའི་མ་རིག་པའི་བག་ཆགས་ལས་བྱུང་བས་འཁྲུལ་པ་
ཡིན་ལ། དེ་བཞིན་གཤེགས་པས་འཁྲུལ་པ་མ་ལུས་པ་སྤངས་པས། སྣང་བའི་
འཇུག་པ་ཉེ་བར་ཞི་བ་ཡིན་པར་འདོད་དེ། རྒྱས་པ་མ་སྤྲོས་སོ། །ཐལ་རང་གི་
འདོད་པའི་ཁྱད་པར་བཤད་ཟིན་ཏོ། །གང་དག་དབུ་མ་པ་ལ་ཐལ་རང་གཉིས་སུ་
འབྱེད་པ་ནི། བོད་ཀྱི་ལུགས་ཡིན་གྱི་རྒྱ་གར་ན་མེད་དོ། །ཞེས་ཟེར་བ་ནི། རང་གི་
བློ་གྲོས་ཀྱི་འཇུག་པ་རྩིང་པོས་གཞུང་ལུགས་རྣམས་ཀྱི་མི་འདྲ་བའི་ཁྱད་པར་ཕྲ་མོ་
མི་འབྱེད་པའི་མཁས་པ་སྔ་མའི་ལེགས་བཤད་ལ་ཕྲག་དོག་པའི་གདོན་གྱིས་བརླམས་
པའི་བླག་ཆོལ་ཡིན་པས་རྣ་བ་ཡང་གཏད་པར་མི་བྱའོ། །གཞན་དག་ཐལ་རང་
གཉིས་ལ་རང་རྒྱུད་པ་གྲུབ་མཐའ་བཟང་སྟེ་མདོ་རྒྱུད་ཕལ་ཆེ་བ་ནས་རང་རྒྱུད་ཀྱི་
སྦྱོར་བ་དུ་མ་གསུངས་པའི་ཕྱིར་རོ། །ཞེས་ཟེར་བ་ཡང་ཆ་མེད་བཞིན་དུ་རྒྱུས་གཏམ་
སྨྲ་བ་ཡིན་པས། ཡིད་གཏན་དུ་རུང་བ་མ་ཡིན་ནོ། །འདིར་སློབ་དཔོན་འཕགས་
པའི་དགོངས་པ་ཐལ་རང་གང་དུ་གནས་ཤེ་ན། ཐལ་འགྱུར་བ་ཁོ་ན་ཡིན་ཏེ་ལུགས་
འདི་རྡོ་རྗེ་ཕ་ལམ་དང་འདྲ་བར་རང་ལ་རྒལ་དུ་མེད་ཅིང་གཞན་ཕྱོགས་མ་ལུས་པ་
འཇིག་པར་ནུས་པས་སྐྱོན་མེད་ཁོ་ན་ཡིན་པའི་ཕྱིར་དང་། གལ་ཏེ་ངས་དམ་བཅས་
འགའ་ཡོད། །དེས་ན་ང་ལ་སྐྱོན་དེ་ཡོད། །ཅེས་སོགས་དང་། རྩོད་མེད་ཆེ་བའི་
]



བདེན་གཉིས་ནད་ཀྱི་ཟླ་ཟེར།
བདག་ཉིད་ཅན། །དེ་རྣམས་ལ་ནི་ཕྱོགས་ཉིད་མེད། །ཅེས་སོགས་སློབ་དཔོན་གྱི་
གཞུང་ལུགས་དང་ལེགས་པར་འགྲིག་པའི་ཕྱིར་རོ། །རང་རྒྱུད་པ་དག་ནི། ཀུན་
རྡོ་བ་ལ་རིགས་པའི་འཐད་པ་བཅུག་ནས་ཁས་ལེན་པས། ཀུན་རྫོབ་ཀྱི་བདེན་པ་
ལས་ཉམས་པ་ཡིན་ལ། བདེན་གཉིས་གང་རུང་ལས་ཉམས་པ་ཡང་། འཕགས་པ་ཀླུ་
སྒྲུབ་ཀྱི་ལུགས་རྨ་མེད་པ་མ་ཡིན་ཏེ། འཕགས་པ་ཀླུ་སྒྲུབ་ཀྱི་གཞུང་ནི་བདེན་གཉིས་
ཕྱིན་ཅི་མ་ལོག་པར་འབྱེད་པ་ཉིད་ཀྱིས། ལུགས་གཞན་ལས་ཁྱད་པར་དུ་འཕགས་
པ་ཡིན་པའི་ཕྱིར་རོ། །འཕགས་པ་ཀླུ་སྒྲུབ་ཙམ་དུ་མ་ཟད་ཀྱི། དུས་གསུམ་གྱི་དེ་
བཞིན་གཤེགས་པ་ཐམས་ཅད་དང་། ས་ཆེན་པོ་ལ་རབ་ཏུ་བཞུགས་པའི་སེམས་
དཔའ་ཆེན་པོ་ཀུན་གྱི་ལུགས་ཀྱང་ཐལ་འགྱུར་བའི་ཕྱོགས་འདི་ཁོ་ན་ཡིན་ནོ། །
ཞེས་ཁོ་བོ་སྨྲའོ། །
དེ་ལྟར་བདེན་གཉིས་རྣམ་པར་དབྱེ་བ་འདི། །སྡོམ་བརྩོན་སྡེ་སྣོད་འཛིན་
པ་བཀའ་བཞི་པ། །ནམ་མཁའ་འོད་ཟེར་གསུང་གིས་དྲིས་པའི་ཚེ། །གཞོན་ནུ་བློ་
གྲོས་བདག་གིས་སྦྱར་བ་ཡིན། །འདི་ལ་ལེགས་བཤད་ཅུང་ཟད་ཡོད་གྱུར་ན། །
རྒྱལ་དང་དེ་སྲས་རྣམས་ཀྱིས་བྱིན་བརླབས་ཏེ། །འཕགས་པའི་དགོངས་ཟབ་བྱིས་
པའི་སྤྱོད་ཡུལ་མིན། །ཉེས་པར་ཟིན་གང་དེ་འདིར་བདག་གིས་ནོངས། །འདི་ལ་གང་
ཞིག་ཐེ་ཚོམ་ཟོས་པས་ཀྱང་། །སྲིད་པ་ཧྲུལ་པོར་འགྱུར་ཞེས་གསུངས་པས་ན། །སྒྲོ་
བསྐུར་མེད་པར་ཇི་བཞིན་ལེགས་རྟོགས་པའི། །སྐྱེ་བོ་གང་དེའང་ཅི་ཕྱིར་སྐལ་
བཟང་མིན། །གང་ཞིག་འདི་འདྲའི་ཚུལ་ལ་དད་པ་དང༌། །ཆོས་ཚུལ་འདི་འདྲ་
1.}}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གཞན་ལ་འདོམས་བྱེད་པའི། །བཤེས་གཉེན་དེ་འདྲ་མཐོང་ངམ་ཐོས་ན་ཡང་། ཁོ་
བོ་ཟོལ་མེད་དད་པའི་སྤུ་ལོང་གཡོ། །དེ་ལྟ་ན་ཡང་གངས་རིའི་ཁྲོད་འདི་ན། །ཀླུ་
སྒྲུབ་གཞུང་ལུགས་ཉི་མའི་དཀྱིལ་འཁོར་ནུབ། །རྟག་ཆད་མཐར་ལྟ་མུན་པའི་དམག་
རུམ་འཐིབས། །ཞེན་ལྟའི་དྲི་ཅན་འབྱུང་པོའི་བྱ་རྣམས་རྒྱུ། །དེ་ཕྱིར་ཐུབ་པའི་བསྟན་
པ་ཉམས་ཆུང་ཞིང་། །མི་མཐུན་དྲི་མའི་ཕྱོགས་རྣམས་སྟོབས་འཕེལ་བའི། །ཚུལ་
འདི་མཁས་པ་རྣམས་ཀྱིས་མ་དཔེ་མི་གསལ་བྱི་དོར་བྱེད་ལ་བརྩོན་པར་རིགས། །འདིར་
འབད་དགེ་བ་ཅུང་ཞིག་གང་ཐོབ་པ། །དེས་ནི་མཁའ་མཉམ་འགྲོ་བ་མ་ལུས་པ། །
འཆི་མེད་བདུད་རྩིའི་གོ་འཕང་མ་ཐོབ་པ། །མ་དཔེ་མི་གསལ་ཀླུ་སྒྲུབ་གཞུང་ལུགས་
འདབ་བརྒྱའི་ཚལ་ན་རྒྱུ། །ཟབ་དོན་སྦྲང་རྩིའི་བཅུད་ཀྱིས་རབ་ཚིམས་ཏེ། །སྟོང་
ཉིད་ཟབ་མོའི་དར་དིར་སྒྲོགས་བྱེད་ཤོག ། མ་དཔེ་མི་གསལ་ཤཱཀྱའི་དགེ་སློང་གཞོན་
ནུ་བློ་གྲོས་ཀྱིས་དཔལ་ས་སྐྱའི་གཙུག་ལག་ཁང་དུ་སྦྱར་བའོ། །འདིས་བསྟན་པ་
དང་སེམས་ཅན་ལ་ཕན་ཐོགས་པར་གྱུར་ཅིག། །།
1 ༤}1



༄༅། །བྱང་ཆུབ་སེམས་དཔའི་རྣལ་འབྱོར་སྤྱོད་པ་བཞི་བརྒྱ་པའི་
འགྲེལ་པ་ཚིག་དོན་གསལ་བ་བཞུགས་སོ། །
ཕྱོགས་བཅུའི་རྒྱལ་བ་སྲས་དང་བཅས་པ་རྣམས་ལ་ཕྱག་འཚལ་ལོ། །
ཤེས་དང་ཤེས་བྱའི་སྤྲོས་པ་མི་མངའ་ཡང་། །ཤེས་བྱའི་དངོས་ཀུན་མ་འདྲེས་ས་
ལེར་མཁྱེན། །མཁའ་ལྟར་བརྗོད་མེད་སྤྲོས་པ་ཀུན་བྲལ་ཡང་། །ཕྲིན་ལས་རྒྱུན་
ཆད་མེད་པ་དེ་ལ་འདུད། །འཕགས་མཆོག་རྒྱལ་བའི་བསྟན་པ་གནས་བྱའི་ཕྱིར། །
ལྷ་བུ་གཞོན་ནུའི་ཚུལ་དུ་སིངྒ་ལར། །དྲི་མེད་འདབ་བརྒྱའི་ཚལ་དུ་ལེགས་འཁྲུངས་
ཏེ༑ ༑འཇིག་རྟེན་རྒྱས་མཛད་གང་དེ་རྒྱལ་གྱུར་ཅིག །དེ་ཡི་གཞུང་ལུགས་ཉིན་
མོར་བྱེད་པའི་དཔལ། །རབ་འབྱམས་ཤེས་བྱའི་དེ་ཉིད་གསལ་བྱེད་ཅིང་། །མཐར་
ལྟའི་མུན་པ་དཔྱིས་འབྱིན་འོད་སྟོང་ཅན། །སྐལ་བཟང་བློ་ཡི་པདྨོ་རྒྱས་ཕྱིར་དབྱེ། །
འདིར་བྱང་ཆུབ་སེམས་དཔའ་རྣམས་ཀྱི་བདེན་པ་གཉིས་ཀྱི་དེ་ཁོ་ན་ཉིད་སྒོམ་
པའི་ རིམ་པ་གསལ་བར་སྟོན་པ་རྣལ་འབྱོར་སྤྱོད་པ་བཞི་བརྒྱ་པ་ནི་གང་བཤད་



སུ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པར་བྱ་བའི་ཆོས་སོ། །འདི་ལ་གཉིས། སྤྱིའི་དོན་དང་། ཡན་ལག་གི་དོན་ཏོ། །
དང་པོ་ལའང་། དགོས་དོན། བསྡུས་དོན། མཚན་དོན་དང་གསུམ་གྱི། དང་པོ་ནི།
བརྗོད་བྱ་གང་ལས་བརྩམས་ནས་དགོས་པ་ཅིའི་ཕྱིར་བསྟན་བཅོས་འདི་བརྩམས་
ཤེ་ན། དབུ་མ་རྩ་བ་ལ་སོགས་པ་སློབ་དཔོན་ཀླུ་སྒྲུབ་ཀྱིས་བསྟན་པའི་གཞུང་དག་
ལས་ཀུན་རྫོབ་དང་། དོན་དམ་པའི་བདེན་པ་གཉིས་བསྟན་པའི་ཕྱིར་བརྩམས་སོ། །
དེ་ནི་གཞུང་དེ་དག་ཉིད་ཀྱིས་བསྟན་ཟིན་པ་མ་ཡིན་ནམ། ཡང་འདིར་བསྟན་པས་
ཅི་ཞིག་བྱ་ཞེ་ན། དེ་དག་གིས་ནི་ཐོས་བསམ་གྱིས་སྒྲོ་འདོགས་གཅོད་པ་གཙོ་བོར་
སྟོན་ལ། འདིར་ནི་རྣལ་འབྱོར་པས་བདེན་པ་གཉིས་ཀྱི་དེ་ཁོ་ན་ཉིད་སྒོམ་བྱུང་གིས་
ཉམས་སུ་ལེན་པ་ཏིང་ངེ་འཛིན་གྱི་སྤྱོད་པ་གཙོ་བོར་བསྟན་ཏོ། ། །
ཡང་ན་སློབ་དཔོན་གྱིས་དབུ་མའི་བསྟན་བཅོས་དག་ཏུ་རང་གཞན་གྱི་སྡེ་
པ་དག་གི་འདོད་པ་རིགས་པའི་རྣམ་པ་དུ་མ་དག་གིས་དགག་པ་མཛད་པ་ན།
དབུ་མའི་བསྟན་བཅོས་ནི་རྒོལ་བ་གཞན་ཟིལ་གྱིས་མནན་པའི་ཆེད་དུ་བྱས་པ་
རྩོད་པ་ལྷུར་ལེན་པའི་བསྟན་བཅོས་སོ་སྙམ་དུ་གཞན་དག་དོགས་པ་ན། སློབ་
དཔོན་གྱི་གཞུང་གི་བསྟན་བྱ་བདེན་པ་གཉིས་ཀྱི་དེ་ཁོ་ན་ཉིད་བསྒོམ་པའི་རྣལ་
འབྱོར་གྱི་སྤྱོད་པ་བསྟན་བཅོས་འདིར་གསལ་བར་བསྟན་པས། སློབ་དཔོན་གྱི་
གཞུང་ནི་རྩོད་པ་ལྟར་ལེན་པ་མ་ཡིན་གྱི་འཇིག་རྟེན་གྱིས་དེ་ཁོ་ན་ཉིད་རྟོགས་པའི་
ཆེད་དུ་རིགས་པའི་རྣམ་པ་དུ་མས་དངོས་པོའི་དེ་ཁོ་ན་ཉིད་གསལ་བར་བསྟན་
པས་བདེན་གཉིས་ལ་འཇུག་ པའི་རྣལ་འབྱོར་ གྱི་ ཚུལ་འདི་གསལ་བར་བྱེད་དོ་
1.}{



བཞི་བརྒྱ་པའི་རྣམ་བཤད།
)
ཞེས་བྱ་བར་ཁོང་དུ་ཆུད་པར་འགྱུར་ཏེ། ཇི་སྐད་དུ་དབུ་མ་འཇུག་པ་ལས། བསྟན་
བཅོས་ལས་བྱས་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་
བསྟན། །གལ་ཏེ་དེ་ཉིད་རྣམ་པར་བཤད་པ་ན། །གཞན་གཞུང་འཇིག་པར་འགྱུར་
ན་འདི་ཉེས་མེད། །ཅེས་གསུངས་པ་ལྟར་རོ། །གལ་ཏེ་བདེན་གཉིས་ཀྱི་དེ་ཁོ་ན་
ཉིད་ལ་འཇུག་པའི་རྣལ་འབྱོར་གྱི་རིམ་པ་གཞུང་འདིས་བསྟན་མོད། དེས་ཅི་བྱ་ཞེ་ན།
ཐོས་བསམ་སྒོམ་པའི་རིམ་པས་བདེན་གཉིས་ཀྱི་དེ་ཁོ་ན་ཉིད་ཁོང་དུ་ཆུད་པ་ལས་
ནི་རང་གཞན་གྱི་དོན་ཕུན་སུམ་ཚོགས་པ་ཐམས་ཅད་མཁྱེན་པའི་གོ་འཕང་ཐོབ་
པར་འགྱུར་ཏེ། མདོ་ལས། འཇིག་རྟེན་མཁྱེན་པས་གཞན་ལས་མ་གསན་པར། །
བདེན་པ་འདི་གཉིས་ཀྱིས་ནི་སྟོན་པར་མཛད། །གང་ཞིག་ཀུན་རྫོབ་དེ་བཞིན་དོན་
དམ་སྟེ། །བདེན་པ་གསུམ་པ་འགའ་ཡང་མ་མཆིས་སོ། །ཞེས་གསུངས་ཤིང་།
དབུ་མ་ལས་ཀྱང་། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་ལ་
ཡང་དག་བརྟེན། །ཞེས་གསུངས་པ་ལྟར་རོ། །གཉིས་པ་ལ་དངོས་དང༌། དེ་ལ་
ལོག་རྟོག་སྤང་བ་གཉིས་ཀྱི། དང་པོ་ནི། འདིས་བདེན་པ་གཉིས་ཚུལ་ཇི་ལྟར་
བསྟན་ཅེ་ན། འགྲེལ་པར། གང་ལས་འཇིག་རྟེན་པའི་དངོས་པོ་ཇི་ལྟར་གནས་པ་
བཞིན། རྣམ་པར་ཕྱེ་ནས་རིམ་གྱིས་དོན་དམ་སྟོན་འགྱུར་བ་ཞེས་བཤད་པས། ཇི་
སྐད་དུ། ཀུན་རྫོབ་ལ་ནི་མ་བརྟེན་པར། །དམ་པའི་དོན་ནི་རྟོགས་མི་འགྱུར། །
དམ་པའི་དོན་ནི་མ་རྟོགས་པར། །མྱ་ངན་འདས་པ་ཐོབ་མི་འགྱུར། །ཞེས་པའི་
ཚུལ་གྱིས། འདིའི་རབ་ཏུ་བྱེད་པ་བཅུ་དྲུག་གི་དང་པོ་བརྒྱད་ཀྱིས་དོན་དམ་རྟོགས་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པའི་ཐབས་སུ་ཀུན་རྫོབ་ཀྱི་བདེན་པ་ཇི་ལྟར་གནས་པ་བཞིན་རྣམ་པར་ཕྱེ་བས་
སྟོན་ལ། ཕྱི་མ་བརྒྱད་ཀྱིས་དོན་དམ་པའི་བདེན་པ་སྟོན་པར་འགྱུར་རོ། །
དེ་ལ་རབ་ཏུ་བྱེད་པ་དང་པོ་བཞིས་ནི་ཕྱིན་ཅི་ལོག་བཞི་བསལ་བའི་སྒོ་
ནས་འཇིག་རྟེན་གྱི་དངོས་པོ་བཞི་པོ་ཡང་དག་པའི་ཀུན་རྫོབ་ཏུ་གནས་པ་བཞིན་
ཡོངས་སུ་གསལ་བར་བྱས་ཏེ། འདི་ལྟར་གཟུགས་ལ་སོགས་པའི་ཕུང་པོ་ལྔ་ནི་རྒྱུ་
རྐྱེན་ལ་རག་ལས་ཏེ་སྐྱེ་བ་ཡིན་ལ། དེ་དག་ཀྱང་སྐྱེ་བ་དང་ལྡན་པའི་ཕྱིར་མི་རྟག་
པའོ། །གང་མི་རྟག་པ་དེ་ནི་གདོན་མི་ཟ་བར་འཇིག་པ་ཉིད་ཀྱིས་གནོད་པའི་བདག་
ཉིད་ཡིན་པས་སྡུག་བསྔལ་བའོ། །གང་སྡུག་བསྔལ་བ་དེ་ནི་རྟག་ཏུ་སྐྱོ་བ་བསྐྱེད་
པར་བྱེད་པ་ཉིད་ཀྱིས་མི་གཙང་བའོ། །གང་མི་གཙང་བ་དེ་ནི་དོར་བར་བྱ་བ་ཉིད་
ཀྱིས་བདག་དང་བདག་གིར་འཛིན་པས་ང་དང་ང་ཡིར་ཡོངས་སུ་གཟུང་བར་མི་
འོས་པས་བདག་མེད་པའོ། །དེ་ཕྱིར་འཇིག་རྟེན་པའི་དངོས་པོ་དེ་ལྟ་བུ་འདི་ཕྱིན་
ཅི་ལོག་ལས་རྣམ་པ་གཞན་དུ་སྣང་བས་གདོན་མི་ཟ་བར་འཁོར་བ་སྤང་བྱ་ཉིད་དུ་
ཤེས་པར་བྱས་པས་ན་ཤུགས་ཀྱིས་སངས་རྒྱས་ཉིད་བླང་བྱར་བསྟན་ཏོ། །སངས་
རྒྱས་དེའང་བྱང་ཆུབ་སེམས་དཔའི་སྤྱོད་པ་བསྟེན་པས་ཐོབ་པས་ལྔ་པས་བྱང་ཆུབ་
སེམས་དཔའི་སྤྱོད་པ་བསྟན་ཏོ། །ཉོན་མོངས་པ་ཟིལ་གྱིས་མནན་པས་བྱང་སེམས་
ཀྱི་སྤྱོད་པ་སྤྱད་མི་ནུས་པས་དྲུག་པས་ཉོན་མོངས་པ་དཔྱད་དོ། །ཡུལ་རྣམས་ཉོན་
མོངས་པ་སྐྱེ་བ་དང་འཕེལ་བ་གནས་པའི་རྒྱུ་ཡིན་པས་བདུན་པས་ཡུལ་དཔྱད་དོ། །
ཡུལ་རྣམས་ ཀྱང་ སེམས་ཅན་ཆོས་ ཀྱི་རང་བཞིན་མ་རྟོགས་ཤིང་ཚུལ་བཞིན་མ་
1 )S



བཞི་བརྒྱ་པའི་རྣམ་བཤད།
ཡིན་པ་ཡིད་ལ་བྱེད་པ་དང་ལྡན་པ་དག་ལ་ཉོན་མོངས་སྐྱེ་བའི་རྒྱ་ཡིན་པས་དེའི་
གཉེན་པོ་དོན་དམ་པ་བསྟན་པར་བྱ་བ་ལ། ཆོས་ཀྱི་རང་བཞིན་བསྟན་པའི་ཉན་པ་
པོ་སློབ་མའི་རྒྱུད་སྣོད་དུ་རུང་བར་བྱ་བའི་ཕྱིར་བརྒྱད་པས་སློབ་མའི་རྒྱུད་ཡོངས་
སུ་སྦྱོང་བའི་ཚུལ་བསྟན་ཏོ། །རྒྱུད་ཡོངས་སུ་དག་པ་ལ་ཆོས་ཀྱི་དེ་ཁོ་ན་ཉིད་བསྟན་
པར་བྱ་བ་ཡིན་པས་དེའི་འོག་ཏུ་རབ་ཏུ་བྱེད་པ་བཞིས་ཇི་སྐད་བཤད་པའི་ཚུལ་
གྱིས་བྱང་སེམས་ཀྱི་སྤྱོད་པ་ནས། སློབ་མ་ཡོངས་སུ་སྦྱོང་བའི་བར་གྱིས་འཇུག་པ་
སེམས་བསྐྱེད་བསྟན་ཏོ། །དེའི་འོག་ཏུ་རབ་ཏུ་བྱེད་པ་ཕྱི་མ་བརྒྱད་ཀྱིས་གཉིས་སུ་
མེད་པའི་ཡེ་ཤེས་ཀྱི་བདག་ཉིད་དོན་དམ་སེམས་བསྐྱེད་བསྟན་ཏོ། །དེ་ལྟ་ན་རབ་
ཏུ་བྱེད་པ་བཅུ་དྲུག་གི་བདག་ཉིད་ཅན་གྱི་གཞུང་འདིས། སློབ་དཔོན་ཀླུ་སྒྲུབ་ཀྱི་
ཞལ་སྔ་ནས། བདག་ཉིད་དང་ནི་འཇིག་རྟེན་འདིས། །བླ་མེད་བྱང་ཆུབ་ཐོབ་
འདོད་ན། །དེ་ཡི་རྩ་བ་བྱང་ཆུབ་སེམས། །རི་དབང་རྒྱལ་པོ་ལྟར་བརྟན་དང༌། །
ཕྱོགས་མཐས་གཏུགས་པའི་སྙིང་རྗེ་དང་། །གཉིས་ལ་མི་བརྟེན་ཡེ་ཤེས་ལགས། །
ཞེས་གསུངས་པ་ལྟར་གྱི་རྣམ་མཁྱེན་གྱི་རྒྱུའི་གཙོ་བོ་ཆོས་གསུམ་མ་ཚང་བ་མེད་
པར་བསྟན་པའི་ཕྱིར་འཇིག་རྟེན་གྱི་གང་ཟག་གཅིག་གིས་བླ་མེད་བྱང་ཆུབ་ཐོབ་
བྱེད་ཀྱི་ཆ་རྐྱེན་ཐམས་ཅད་ཚང་བར་བསྟན་པ་ཡིན་ནོ། །
གཉིས་པ་ལ། རྗོད་བྱེད་སྒྲའི་ལུས་ལ་ལོག་རྟོག་སྤང་བ་དང་། བརྗོད་བྱ་
དོན་གྱི་ལུས་ལ་ལོག་རྟོག་སྤང་བ་གཉིས་ཀྱི། དང་པོ་ནི། དེ་འདི་ད་ལྟའི་སྙན་ངག་
མཁན་གྱིས་རྣམ་པ་གཉིས་སུ་བྱས། རབ་བྱེད་བཅུ་དྲུག་པོ་འདི་དག་ཇི་སྐད་བཤད་
] ༤}}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པའི་ཚུལ་གྱིས་བསྟན་བཅོས་ཀྱི་ལུས་གཅིག་ཡིན་པ་ལས། ད་ལྟའི་སྙན་ངག་མཁན་
བཙུན་པ་ཆོས་སྐྱོང་གིས་ཇི་ལྟར་བཀོད་པ་ཕྱེ་ནས་བསྟན་བཅོས་ཀྱི་ལུས་གཉིས་སུ་
བཤད་དེ། ཕྱེད་དང་པོ་བརྒྱད་ལ་ནི་ཆོས་བརྒྱ་པ་ཉིད་དང་། ཕྱི་མ་བརྒྱད་ལ་ནི་
རྩོད་པ་བརྒྱ་པ་ཉིད་དུའོ། །ད་ནི་བདག་གིས་གཅིག་ཏུ་དེ་རྣམ་པར་དབྱེ་བར་བྱ།
ཟླ་བ་གྲགས་པ་བདག་གིས་རབ་བྱེད་བཅུ་དྲུག་པོ་བསྟན་བཅོས་གཅིག་གི་ལུས་སུ་
བྱས་ཏེ་རྣམ་པར་དབྱེ་བར་བྱ་སྟེ། དེ་ལྟར་བྱས་ན་བསྟན་བཅོས་མཛད་པ་པོ་ཉིད་
ཀྱི་དགོངས་པ་བསྐང་བས་བཀོད་པ་སྔ་མ་སྐྱོང་བར་འགྱུར་ལ། དེས་ཕན་གདགས་
པར་བྱ་བའི་གདུལ་བྱ་རྣམས་ལ་ཡང་ཕན་འདོགས་པ་ཆེ་བར་འགྱུར་ཏེ། བསྟན་
བཅོས་ཀྱི་བརྗོད་པར་འདོད་པ་བདེན་པ་གཉིས་ཀྱི་བསྒོམ་ཚུལ་མཐའ་དག་བླངས་
པས་རང་དང་གཞན་གྱི་དོན་ཡང་དག་པར་འགྲུབ་པའི་ཕྱིར་རོ། །
གཉིས་པ་ནི། བཙུན་པ་ཆོས་སྐྱོང་གིས་བསྟན་བཅོས་ཀྱི་དོན་གྱི་ལུས་
ཀྱང་རང་གི་མོས་པ་གཙོར་བྱས་ནས་རྣམ་རིག་ཙམ་གྱི་ཚུལ་དུ་བཀྲལ་ལོ། །དེ་ནི་
མི་རིགས་ཏེ། གང་གི་ཕྱིར་ན་སློབ་དཔོན་འཕགས་པ་ལྷ་འདི་ནི། །སློབ་དཔོན་ཀླུ་
སྒྲུབ་སློབ་མར་སྣང་བ་འདོད་གྱུར་པས། །དེ་ཕྱིར་འདི་ཡི་དེ་ཉིད་ལུགས་ལས་ལུགས་
གཞན་མིན། །འདི་ལྟར་སློབ་དཔོན་འཕགས་པ་ལྷ་ནི་སིངྒ་ལའི་གླིང་དུ་འཁྲུངས་
པའི་རྒྱལ་པོའི་སྲས་ཤིག་སྟེ། མཐར་རྒྱལ་ཚབ་བོར་ཏེ་དེ་ཉིད་དུ་རབ་ཏུ་བྱུང་ནས།
དེ་ནས་ལྷོ་ཕྱོགས་ཀྱི་རྒྱུད་ལྟར་འོངས་ཏེ། སློབ་དཔོན་ཀླུ་སྒྲུབ་ཀྱི་ཉེ་གནས་སུ་གྱུར་
ཅིང༌། དེའི་ལུགས་ཀྱི་རྗེས་སུ་འཇུག་པ་དེ་ཉིད་ཀྱི་ཕྱིར་ན། བསྟན་བཅོས་བཞི་
2[ 01 ]



བཞི་བརྒྱ་པའི་རྣམ་བཤད།
བརྒྱ་པ་འདིའི་བརྗོད་བྱའི་དེ་ཁོ་ན་ཉིད་གང་ཡིན་པ་ནི་སློབ་དཔོན་ཀླུ་སྒྲུབ་ཀྱི་དབུ་
མའི་བསྟན་བཅོས་ལས་བཤད་པའི་དེ་ཁོ་ན་ཉིད་ལས་མཚན་ཉིད་ཐ་དད་པར་མི་
རིགས་སོ། །དེའི་ཕྱིར། གང་ཞིག་མཚན་ཉིད་སོ་སོར་བྱས་ནས་སྨྲ་བར་བྱེད་པ་དེའི་
གཞུང་ལུགས་སོ་སོར་སྨྲ་བ་ཤིན་ཏུ་བབ་ཅོལ་ཡིན་ཏེ། དེའི་ཆོས་ཉིད་ལ་ལོག་པར་
རྟོག་པའི་ཕྱིར། གསུམ་པ་ནི། དེ་བས་བསྟན་བཅོས་འདི་ནི་ཚིགས་སུ་བཅད་པ་
བཞི་བརྒྱ་ཡོད་པས། ཙ་ཏུ་ཤ་ཏ་ཀ་ཤཱསྔ་ཞེས་བསྟན་བཅོས་བཞི་བརྒྱ་པ་ཞེས་བརྗོད་
པར་བྱ་བ་ཡིན་པ་ལས། རྩ་བའི་གླེགས་བམ་དུ་ཤ་ཏ་ཀ་ཤས་ཞེས་བསྟན་བཅོས་
བརྒྱ་པ་ཞེས་འབྱུང་བ་ནི། བསྟན་བཅོས་བཞི་བརྒྱ་པ་འདི་ནི། བཞི་སྒྲ་མི་མངོན་
བྱས་པ་དང༌། །རྟོག་རྣམས་སེལ་བར་བྱེད་པའི་ཕྱིར། །བརྒྱ་པ་ཞེས་བྱར་བརྗོད་པ་
སྟེ༑ ༑འཛིན་པ་འཆོས་ཕྱིར་བསྟན་བཅོས་སོ། །ཙ་ཏུ་ཞེས་པ་དང་པོའི་སྒྲ་མི་མངོན་
པར་བྱས་ནས། རྟོག་པ་རྣམས་སེལ་བར་བྱེད་པའི་ཕྱིར་བརྒྱ་པ་ཡིན་ལ། འཛིན་པ་
རྣམ་པ་སྣ་ཚོགས་འཆོས་པར་བྱེད་པའི་ཕྱིར་དེ་ཉིད་བསྟན་བཅོས་ཏེ། དེའི་ཕྱིར་
བསྟན་བཅོས་བརྒྱ་པ་ཞེས་བྱེད་ལས་ཀྱི་སྒོ་ནས་མིང་དུ་བཏགས་སོ། །གཉིས་པ་
ཡན་ལག་གི་དོན་ལ། ཀུན་རྫོ་བ་བདེན་པ་ལ་བརྟེན་ནས་སྨིན་བྱེད་ཀྱི་ལམ། དོན་
དམ་བདེན་པ་ལ་བརྟེན་ནས་གྲོལ་བྱེད་ཀྱི་ལམ་བཤད་པ་གཉིས་ཀྱི། དང་པོ་ལའང་།
འགལ་རྐྱེན་ཕྱིན་ཅི་ལོག་བཞི་བསལ་བ་དང་། མཐུན་རྐྱེན་བྱང་སེམས་ཀྱི་སྤྱོད་པ་
སོགས་བསྟན་པ་གཉིས་ཀྱི། དང་པོ་ལ་བཞི་ལས། དང་པོ་ནི། སྐྱོ་བ་དང་རྗེས་སུ་
མཐུན་པའི་ཕྱིར་དང་། དེ་རྟོགས་པས་སྡུག་བསྔལ་ལ་སོགས་པ་ཁོང་དུ་ཆུད་པར་
）: } 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། -
སླ་བའི་ཕྱིར་ན། དངོས་པོ་རྣམས་ཀུན་རྫོ་བ་ཏུ་ཇི་ལྟར་གནས་པ་བཞིན་ཡོངས་སུ་
གསལ་བར་བྱ་བའི་ཕྱིར་དང་པོར་རྟག་པ་ཕྱིན་ཅི་ལོག་གི་གཉེན་པོར་མི་རྟག་པར་
བསྒོམ་པར་བཤད་དོ། །དེ་ལའང་མི་རྟག་པ་བསྒོམ་ཚུལ་དངོས། དེ་ཡི་ཕན་ཡོན་
བཤད་པ་གཉིས་ཀྱི། དང་པོ་ལ། རང་འཆི་བ་རྗེས་སུ་དྲན་པ་བསྒོམ། གཞན་འཆི་
བ་ལ་མྱ་ངན་མི་རིགས་པར་བསྟན་པ་གཉིས་ཀྱི། དང་པོ་ལའང་འཆི་བ་རྗེས་སུ་
དྲན་པའི་སྒོ་ནས་བག་ཡོད་ལ་བསྐུལ་བ་མདོར་བསྟན། དེ་བརྒལ་ལན་གྱིས་རྒྱས་
པར་བཤད་པ་གཉིས་ཀྱི། དང་པོ་ནི། འཆི་བདག་གི་བདུད་ལས་མ་གྲོལ་བའི་
སྐྱེས་བུ་གང་ལ། ས་འོག་ས་སྟེང་ས་བླའམ། འདོད་པ་དང་གཟུགས་དང་གཟུགས་
མེད་པའི་འཇིག་རྟེན་གསུམ་ལ་དགའ་མགུར་དབང་བྱེད་པའི་མངའ་བདག་རང་
ཉིད་འཆི་བདག་གི་རྒྱལ་པོ་གཞན་གྱིས་བསྐུལ་བར་བྱེད་པ་པོ་མེད་ཅིང་། རང་གིས་
ཀྱང་གཞན་ལ་བསྐུལ་བ་མ་ཡིན་གྱི། རང་ཉིད་ཀྱིས་འཆི་བདག་སྟེ་སྐྱེ་རྒུ་རྣམས་ཀྱི་
སྲོག་གཅོད་པར་བྱེད་པས་ན་སྐྱེས་བུའི་རྩ་ལ་གང་གིས་ཀྱང་ལྡོག་ཏུ་མེད་པ། གཤེད་
མ་རལ་གྲི་གདེངས་པ་ལྟ་བུ་ཡོད་པ་དེས་ན་འཆི་ལྟས་ཀྱིས་ཟིན་པའམ་མགོའམ་
གོས་ལ་མེ་ཤོར་བ་ལྟར་བྱས་ཏེ། འཆི་བདག་གི་བདུད་གཞོམ་པའི་ཕྱིར་འཕགས་
པའི་ལམ་བསྐྱེད་པ་ལ་བརྩོན་པར་བྱ་དགོས་ཏེ། འཆི་བདག་གི་བདུད་བཅོམ་པའི་
རྣལ་མ་སངས་རྒྱས་དང་དགྲ་བཅོམ་ལ་སོགས་པ་བཞིན་དུ་གཉིད་ལོག་ཅིང་འཆི་
བདག་ཕྱིར་བཅོས་པའི་ཐབས་ལ་གུས་པར་མི་བྱེད་ན། བག་མེད་པའི་གང་ཟག་
དེ་ལས་ཆེས་མཆོག་ཏུ་གྱུར་པའི་མ་རུངས་པ་གཞན་ཅི་ཡོད་དེ། དེའི་ཕྱིར་འཆི་



བཞི་བརྒྱ་པའི་རྣམ་བཤད།
རྗེ
བདག་གི་ཆད་པའི་དཀྱིལ་ན་ཡོད་པའི་གང་ཟག་རྣམས་ཀྱིས་ནི་བདག་ཉིད་ཀྱི་
ཚུལ་ཤེས་པར་བྱས་ནས་རྟག་ཏུ་བག་ཡོད་པ་ལ་གནས་པར་རིགས་སོ། །འདིར་
རབ་ཏུ་བྱེད་པ་དང་པོ་བརྒྱད་ལ་འགྲེལ་པར། ཚིགས་སུ་བཅད་པ་རེ་རེ་ལ་དཔེ་
དང་བཅས་ཏེ་བཤད་པ་རྣམས་ནི་འདིར་ཡི་གེ་མང་བས་འཇིགས་ པའི་ཕྱིར་མི་
འབྲིའོ། །བསྟན་བཅོས་འདི་ཡང་ཐོག་མར་སྟོན་པ་ལ་གུས་པ་བསྐྱེད་པའི་ཕྱིར་
མཆོད་པ་བྱ་བར་རིགས་སོ་ཞེ་ན། བདེན་མོད་ཀྱི། འོན་ཀྱང་སློབ་དཔོན་ཀླུ་སྒྲུབ་
ཀྱི་ཞལ་ནས། དབུ་མའི་བསྟན་བཅོས་ཀྱི་རྩ་བར། གང་གིས་རྟེན་ཅིང་འབྲེལ་བར་
འབྱུང་། །ཞེས་སོགས་ཀྱིས་ཐོག་མར་བཅོམ་ལྡན་འདས་ལ་བསྟོད་པར་མཛད་ལ།
བསྟན་བཅོས་འདི་ཡང་དེའི་ཁོངས་སུ་གཏོགས་པའི་ཕྱིར། ལོགས་སུ་མཆོད་བརྗོད་
མ་བཀོད་དོ་ཞེས་སྔོན་གྱི་སློབ་དཔོན་རྣམས་གསུངས་སོ། །
གཉིས་པ་ལ། རགས་པ་རྒྱུན་གྱི་མི་རྟག་པ་དང༌། ཕྲ་བ་སྐད་ཅིག་གི་མི་
རྟག་པ་གཉིས་ཀྱི། དང་པོ་ལ་ཡང་ལྔ་ལས། དང་པོ་གསོན་པ་འཆི་བ་ཟློག་བྱེད་
ཡིན་པ་དགག་པ་ནི། གལ་ཏེ་འཇིག་རྟེན་གསུམ་ལ་མངའ་སྒྱུར་བའི་འཆི་བདག་
ཡོད་མོད། དེ་ལྟ་ན་ཡང་དེའི་སྔ་རོལ་ན་གསོན་པ་ཡོད་པས་ཇི་སྲིད་གསོན་པ་དེ་
སྲིད་ཀྱི་བར་དུ་འཆི་བདག་ལ་མི་འཇིགས་སོ་ཞེ་ན། གསོན་པ་ནི་འཆི་བ་ཟློག་བྱེད་
མ་ཡིན་ཏེ། དེ་ཡང་འཆི་བའི་དོན་ཅན་ཡིན་པའི་ཕྱིར་རོ། །འདི་ལྟར་རྒ་ཤི་སྐྱེ་བའི་
རྐྱེན་ཅན་ཡིན་པའི་ཕྱིར། དཔེར་ན་ཟས་གཡོ་བ་བཟའ་བར་བྱ་བའི་ཆེད་ཁོ་ན་ཡིན་
པ་ལྟར། སྐྱེ་རྒུ་ཐམས་ཅད་འཆི་བར་བྱ་བའི་ཆེད་ཁོ་ནར་དང་པོར་སྐྱེས་པར་གྱུར་
| 3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཅིང་གཤེད་མས་གསད་བྱ་གསོད་སར་དཀྲི་བ་ལྟར་བར་དུ་ཡང་འཆི་བདག་དང་
སྤྲོད་པའི་རྒྱུ་རྒ་བ་དང་ན་བ་དང་རྒུད་པ་ལ་སོགས་རྐྱེན་གཞན་གྱི་དབང་གིས་སྐད་
ཅིག་ཀྱང་མི་སྡོད་པར་འཆི་བདག་གི་དྲུང་དུ་འགྲོ་བའི་ངང་ཚུལ་ཅན་གྱི་གསོན་པ་
ལ་ནི་གསད་བྱ་མགོ་བོ་གཅོད་པ་ལྟར་འཆི་བར་བྱ་བ་བྱེད་བཞིན་པ་ལྟར་སྣང་གི
གསོན་པར་བྱ་བ་མིན་པ་ལྟ་བུར་སྣང་སྟེ། འཆི་བའི་དོན་དུ་ཞུགས་པའི་ཕྱིར་ཏེ་གསོད་
སར་ཁྲིད་པའི་ཕྱུགས་བཞིན་ནོ། །དེ་བས་ན་ཐོག་མ་ནས་གསོན་དུ་རེ་བའི་བདག་
ཉིད་སླ་བར་མི་བྱ་སྟེ། ཇི་སྐད་དུ། མི་ཡི་དཔའ་བོ་ཐོག་མའི་མཚན་མོ་ནི། །གང་ན་
འཇིག་རྟེན་མངལ་ན་གནས་གྱུར་པ། །དེ་ནས་བརྩམས་ཏེ་དེ་ནི་ཉིན་རེ་བཞིན། །
འབྲོས་བཤོལ་མེད་པར་འཆི་བདག་དྲུང་དུ་འགྲོ །ཞེས་གསུངས་པ་ལྟར་རོ། །ཅི་
སྟེ་དེང་སང་ནི་ཚེ་ལོ་བརྒྱ་པ་ཡིན་ལ། བདག་གི་དང་པོའི་ལོ་བཅུ་དྲུག་ནི་འདས།
ལྷག་མ་བརྒྱད་ཅུ་རྩ་བཞི་ལུས་པས། གསོན་པ་ཡུན་རིང་བའི་ཕྱིར་གསོན་པ་ལ་རེ་
བ་འཆའ་བ་རིགས་སོ་སྙམ་ན། ཁྱོད་ཀྱིས་འདས་པའི་ཚེ་ཐུང་དུ་ལྟར་མཐོང་ཞིང་མ་
འོངས་པའི་ཚེ་ཐུང་ངུ་ལས་གཞན་རིང་པོ་ལྟར་ངེས་པར་གཟུང་ནས་ཡིད་བག་མེད་
པར་སྤྱོད་པ་དེ་ནི་མི་རིགས་ཏེ། འདི་ལྟར། འཆི་བའི་རྐྱེན་ནི་མང་བ་སྟེ། །གསོན་
པ་ཡི་ནི་ཉུང་ཟད་ཅིག །དེ་དག་ཉིད་ཀྱང་འཆི་བའི་རྐྱེན། །ཞེས་གསུངས་པ་ལྟར།
འཆི་བའི་དུས་ངེས་པ་མེད་པས་མ་འོངས་པའི་ཚེ་རིང་ངམ་ཐུང་ངེས་པ་མེད་པ་ལྟར།
འདས་པའི་ཚེ་ཡང་རིང་ངམ་ཐུང་ངེས་པར་མི་ནུས་ཏེ། དེའི་རིང་ཐུང་མ་འོངས་
པའི་ཚེ་རིང་ཐུང་ལ་ལྟོས་པའི་ཕྱིར་རོ། །དེ་བས་ན་ཁྱོད་འདས་པ་དང་མ་འོངས་པའི་
T། | 1



བཞི་བརྒྱ་པའི་རྣམ་བཤད།
ཚེ་རིང་ཐུང་མཉམ་པའམ། འོན་ཏེ་འདས་པ་ཐུང་ཞིང་མ་འོངས་པ་རིང་བས་མི་
མཉམ་པ་ལྟར་སེམས་པ་དེ་ནི་གསལ་བར་འཆི་བས་འཇིགས་པར་སྟོན་པ་ཁོ་ན་
ཡིན་ཏེ། དཔེར་ན་ལམ་འཇིགས་པ་དང་བཅས་པར་ཞུགས་པའི་མི་ཞིག་ཆོམ་རྐུན་
པས་འཇིགས་པ་བཞིན་དུ་མི་འཇིགས་པ་སྐད་བྱས་ནས་བསྟན་པའི་འོ་དོད་འབོད་
པ་ན་དེ་ཉིད་ཀྱིས་འཇིགས་པར་སྟོན་པ་དང་འདྲའོ། ། །
གཉིས་པ་ཐུན་མོང་བ་མི་འཇིགས་པའི་རྒྱུ་ཡིན་པ་དགག་པ་ནི། གལ་ཏེ་
མ་འོངས་པ་རིང་བར་བརྟག་མི་ནུས་ཀྱང་འཆི་བ་སེམས་ཅན་གྱི་ཐུན་མོང་བ་ཡིན་
པས་དེ་ལ་སྐྲག་པ་མི་འབྱུང་ངོ་ཞེ་ན། འཆི་བ་སེམས་ཅན་གཞན་དག་ལ་ཡང་སྤྱི་
མཐུན་ཡིན་པའི་ཕྱིར་ཁྱོད་ལ་འཆི་བའི་འཇིགས་པ་མེད་པར་སེམས་ན་དེ་ནི་མི་
རིགས་ཏེ། གང་ཟག་གཅིག་ལ་འཆི་བདག་གི་གནོད་པ་གང་ཡིན་པ་དེ་གཞན་ལ་
མ་མཐོང་བ་ན་ཕྲག་དོག་གི་སྒོ་ནས་འཆི་བས་སྡུག་བསྔལ་བསྐྱེད་པར་འགྱུར་བ་
ཡིན་ལ། དེའི་ཚེ་གཞན་ལ་ཡང་འབྱུང་བ་མཐོང་བས་འདིའི་སྡུག་བསྔལ་ལྡོག་པར་
མི་རིགས་ཏེ། དཔེར་ན་རྒྱལ་པོས་གྲོང་པ་གང་ལས་ཐོག་མར་དཔྱ་བླངས་ཏེ་དང་
པོར་སྡུག་བསྔལ་བར་འགྱུར་ལ། ཕྱིས་ཐམས་ཅད་ལས་བླངས་པ་ན་སྡུག་བསྔལ་
བ་མི་འགྱུར་བ་བཞིན་ནོ་ཞེས་པ་ལྟར་འཆི་བ་འདི་ནི་གཅིག་ལ་བྱུང་བ་ན་གཞན་
ལ་མ་མཐོང་བས་སྡུག་བསྔལ་བསྐྱེད་པ་མ་ཡིན་གྱི། རང་གི་ངོ་བོས་སྡུག་བསྔལ་
བསྐྱེད་པ་ཡིན་པས་ཐུན་མོང་བ་ཉིད་སྡུག་བསྔལ་ལྡོག་པའི་རྒྱུ་མ་ཡིན་ནོ། །དེའི་
ཕྱིར་སྐྱག་པའི་གནས་ལ་སྐྱག་པ་ཉིད་རིགས་སོ། །གསུམ་པ་ཕྱིར་བཅོས་མི་འཇིགས་
ལ( )



གངས་ཅན་རིག་བཅུད་ལས།
རྗེ་བཙུན་རེད་ར་དའ་བ་གཞར་ར་བློ་གྲོས་ཞབས་ཀྱི་གསུང་འབུམ་པོད་བཞི་པ།
པའི་རྒྱུ་ཡིན་པ་དགག་པ་ནི། གལ་ཏེ་ན་བ་དང་རྒ་བ་མེད་པར་ཡང་འཆི་བ་མི་
འབྱུང་ཞིང་དེ་དག་ནི་གསོ་དཔྱད་དང་བཅུད་ལེན་སོགས་ཀྱིས་ཕྱིར་བཅོས་སུ་རུང་
བའི་ཕྱིར་འཆི་བ་ལ་མི་འཇིགས་སོ་སྙམ་ན། ནད་གསོ་དཔྱད་ཀྱིས་བཅོས་སུ་ཡོད་
ཅིང་། རྒ་བ་བཅུད་ལེན་གྱིས་གསོ་བར་བྱ་བ་དེས་ན་དེ་དག་ལ་ཁྱོད་མི་འཇིགས་
སུ་ཆུག་མོད། ཆད་པ་ཕྱི་མ་འཆི་བདག་ནི་གང་གིས་ཀྱང་ཕྱིར་བཅོས་སུ་མེད་པས་
ཁྱོད་ཆེས་གསལ་བར་འཆི་བ་དེ་ལ་འཇིགས་པར་རིགས་ཏེ། རྒ་བ་དང་ན་བའི་བཅོས་
ཀ་ཙམ་ལ་རེ་བའི་སྒོ་ནས་བདག་ཉིད་བསླུ་བར་མི་རིགས་སོ། །བཞི་པ་མ་ངེས་པ་
མི་འཇིགས་པའི་རྒྱུ་ཡིན་པ་དགག་པ་ནི། གལ་ཏེ་སྐྱེས་བུའི་མཐུས་བཟློག་ཏུ་མེད་
པའི་འཆི་བ་ཞེས་བྱ་བ་འདི་ཡོད་མོད། དེ་ལྟ་ན་ཡང་ད་ལྟར་ངེས་པ་མི་ཟིན་པའི་
ཕྱིར་ཧ་ཅང་འཇིགས་པ་འདྲེན་བྱེད་མ་ཡིན་ནོ་ཞེ་ན། གལ་ཏེ་འཆི་བ་ཐུན་མོང་མ་
ཡིན་ཞིང་མི་སྣང་བར་འགྱུར་ན་དེ་སྐད་བརྗོད་པ་བདེན་པ་ཞིག་ན། འཆི་བ་ནི་རྟོགས་
པར་དཀའ་བ་མ་ཡིན་ཏེ། གསད་བྱའི་ཕྱུགས་རྣམས་འཆི་བ་ལ་ཐུན་མོང་བ་ཡིན་
ཞིང་གཅིག་གིས་གཅིག་འཆི་བའང་མཐོང་བ་ལྟར། འཆི་བའང་སྐྱེ་བོ་ཀུན་གྱི་ཐུན་
མོང་བ་ཡིན་ཞིང་། གཞན་ཡང་དུ་མ་ཞིག་འཆི་བར་སྣང་བར་གྱུར་པ་ན། ཁྱོད་ལ་
རྒྱུ་ཅིས་འཆི་བདག་ལ་འཇིགས་པ་མེད་པ་ཡིན། རྒྱུ་གཉིས་ཀྱིས་འཆི་བ་ལ་མི་འཇིགས་
པར་རིགས་ཏེ་དེ་མ་དམིགས་པ་དང༌། དེ་ལས་འདས་པའོ། །དེ་གཉིས་ཀྱང་ཁྱོད་
ལ་མེད་ན་གང་གིས་ན་བག་མེད་པར་སྤྱོད་པར་བྱེད། གལ་ཏེ་འཆི་བ་མངོན་སུམ་
གྱིས་དམིགས་ཀྱང་འདི་ཙམ་ན་འཆི་ཞེས་དུས་མ་ངེས་པའི་ཕྱིར་མི་འཇིགས་སོ་ཞེ་ན།
)
[ ](༽



བཞི་བརྒྱ་ང་འི་རྣམ་བཤད།
འཆི་བའི་དུས་ངེས་པ་མེད་པའི་ཕྱིར་བདག་མི་འཆི་ཞིང་རྟག་གོ་སྙམ་དུ་སེམས་ན།
འཆི་བའི་དུས་ལ་ངེས་པ་མེད་པ་དེ་ཉིད་ཀྱིས་འཇིགས་པར་བྱ་དགོས་བཞིན་དུ་དེ་
ཉིད་ཀྱིས་མི་འཇིགས་ཞེས་པ་ཆེར་བླན་ཏེ། དེང་ངམ་སང་ལ་སོགས་ནམ་ཞིག་གི་
དུས་ནས་འཆི་བདག་ཉེ་བར་ལྷགས་པས་གནོད་པ་བྱེད་པར་འགྱུར་རོ། །དེས་ན་
གསོན་ པའི་དུས་རིང་བ་ལ་རེ་བ་དོར་ནས་འཆི་བའི་འདུ་ཤེས་མངོན་དུ་བྱས་ཏེ་
བག་ཡོད་པ་བྱ་བར་རིགས་སོ། །ལྔ་པ་དཔའ་བོ་ལ་འཆི་བ་འཇིགས་པའི་རྒྱུ་མ་ཡིན་
པ་དགག་པ་ནི། གལ་ཏེ་འཆི་བར་ངེས་མོད་ཀྱི། དེ་ལྟ་ན་དེ་ནི་སྔར་མ་ཁོ་ན་ལ་འཇིགས་
པ་བསྐྱེད་ཀྱི། དཔའ་བོ་རྣམས་ལ་ནི་མ་ཡིན་ཏེ། དཔའ་བོ་རྣམས་ཀྱི་རྙེད་བཀུར་
དང་སྙན་གྲགས་སྒྲུབ་པ་ལྷུར་ལེན་ཅིང་། གཡུལ་ངོར་མཚོན་ཆ་རྣོན་པོ་ལུས་ལ་
བབ་པའམ་ཉམ་ང་བ་ལ་ཡང་མི་འཇིགས་ཤིང་། རང་ཉིད་བརྟན་པའི་གདེང་གིས་
གཞན་ལ་གནོད་པ་བྱེད་པར་མཐོང་བའི་ཕྱིར་རོ་ཞེ་ན། ཚེ་འདིའི་མ་འོངས་པའི་
དོན་རྙེད་བཀུར་སོགས་ལ་ལྟ་ཞིང་། གང་གི་དོན་དུ་རྙེད་བཀུར་སོགས་སྒྲུབ་པ་དོན་ཉེ་
བར་སྤྱོད་པའི་རྟེན་གསོན་པ་ཟད་པ་ལ་ལྟ་བ་མ་ཡིན་པར་གཡུལ་ངོར་འཇུག་པ་ན།
བདག་ཉིད་ཀྱི་སྲོག་འཚོང་བའི་བྱ་བ་མ་འོངས་པའི་དོན་སྒྲུབ་པ་ཁྱེད་ལ་བདག་
ཉིད་རྣམ་དཔྱོད་ལྡན་པ་ཡིན་ཞེས་མཁས་པ་སུ་ཞིག་སྨྲ་སྟེ་མཁས་པ་འགའ་ཡང་མ་
ཡིན་གྱི། རྨོངས་པ་རྣམས་ཁོ་ན་དེ་ལྟ་བུ་ལ་ཡ་མཚན་དུ་འཛིན་ཏོ། །གལ་ཏེ་ནོར་
ཕྱིར་སྲོག་གཏོང་བ་སྨད་པ་ཡིན་ན་རང་གི་སྲོག་བསྲུང་བའི་ཕྱིར་སྡིག་པ་ཡང་སྤྲད་
པར་འོས་སོ་ཞེ་ན། དཔེར་ན་མི་འགའ་ཞིག་གིས་རང་གཏའ་མར་བཞག་ནས་ཆང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འཐུང་གི རང་གི་མ་འོངས་པ་ན་བཀྲེན་པ་ལ་སོགས་པའི་སྡུག་བསྔལ་ལ་མི་ལྟ་བ་
བཞིན། འདིའི་ཡུལ་སྨིག་རྒྱུ་ལྟ་བུ་ལ་ཆགས་པའི་སྒོ་ནས་དམྱལ་བ་ལ་སོགས་པའི་
སྡུག་བསྔལ་དྲག་པོ་ལ་རྩིས་མེད་པར་བྱས་ནས། དེར་བདག་ཉིད་གཏའ་མར་
བཞག་ནས་འདོད་པའི་ཕྱིར་དུ་སྡིག་པའི་ལས་ཅིའི་ཕྱིར་བྱེད། དེ་བས་ན་འདོད་
ཡོན་གྱི་ཕྱིར་སྡིག་པ་སྤྱོད་པ་ཁྱོད་ནི་ངེས་པར་མཁས་པ་དགྲ་བཅོམ་པ་རྣམས་ལྟར་
བདག་ལ་འདོད་ཆགས་དང་བྲལ་བར་ཟད་དེ་གཞན་དུ་ན་བདག་ཉིད་ལ་སྡུག་
བསྔལ་བསྐྱེད་པའི་རྒྱུ་སྡིག་པ་སྤྱོད་པ་མི་རིགས་པས་མི་བྱའོ། །
གཉིས་པ་ནི། གཞན་ཡང་ཡུན་རིང་དུ་གསོན་དུ་རེ་བས་ཚེ་འདིར་བདག་
ཉིད་བཙོངས་ནས་སྡིག་པ་སྤྱོད་པ་མི་རིགས་ཏེ། སེམས་ཅན་སུ་ལའང་གསོན་པ་
ཞེས་བྱ་བ་སེམས་ཀྱི་སྐད་ཅིག་མ་རེ་རེ་ལས་གཞན་མེད་པའི་ཕྱིར་རོ། །འདི་ལྟར་
འདུ་བྱེད་ཐམས་ཅད་སྐད་ཅིག་མ་ཡིན་ཏེ། སྐྱེས་མ་ཐག་ཏུ་འཇིག་པ་ལ་གེགས་
མེད་པའི་ཕྱིར་དང་། མི་རྟག་པ་ཡང་སྐྱེས་པ་ཙམ་ལ་བརྟེན་པའི་ཕྱིར་རོ། །གལ་ཏེ་
འདུ་བྱེད་སྐད་ཅིག་མ་ཡིན་ན། འཇིག་རྟེན་རྣམས་གསོན་པ་ཡུན་རིང་བར་རློམས་
ནས་མི་རིགས་པ་ཅི་སྟེ་སྤྱོད་ཅེ་ན། འདུ་བྱེད་སྐད་ཅིག་མ་འདྲ་བ་བར་མ་ཆད་དུ་
འབྱུང་བ་རྣམས་སྔ་ཕྱི་འདྲ་བས་བསླུས་ནས། སྐྱེ་བོས་སྐད་ཅིག་མ་དེ་ངེས་པར་མི་
རིག་པར་གསོན་པ་ཡུན་རིང་བར་རློམས་ནས་མི་རིགས་པ་སྤྱོད་དོ། །དེ་བས་ན་
འཇིག་རྟེན་ན་བདག་གི་རང་བཞིན་ཇི་ལྟ་བ་བཞིན་ཤེས་པ་རྙེད་པ་དཀོན་ཏེ། བདག་
གི་རང་བཞིན་ཤེས་པ་རྣམས་ཕྱིན་ཅི་ལོག་རྒྱུ་མེད་པས་སྡིག་པ་མི་སྤྱོད་ན། འཇིག་
[



བཞི་བརྒྱ་པའི་རྣམ་བཤད།
རྟེན་ཕལ་ཆེར་སྡིག་པ་ལ་གཞོལ་བས་སོ། །གལ་ཏེ་གསོན་པ་སྐད་ཅིག་མ་ཡིན་
ཡང་དེའི་རྒྱུན་རིང་བས་དེ་ལ་མངོན་པར་ཞེན་པ་རིགས་སོ་ཞེ་ན། ཁྱོད་དུས་ཡུན་
རིང་དུ་གསོན་པ་ལ་དགའ་ཞིང་དེ་དང་རྗེས་སུ་འབྲེལ་བ་གཉེར་མ་དང་སྐུ་དཀར་
སོགས་དང་ལྡན་པའི་རྒ་བ་ཉིད་ལ་ནི་ཁྱོད་མི་དགའ་ན། དེའི་ཕྱིར་ཨེ་མ་ཁྱོད་ཀྱི་
སྤྱོད་ལོག་འདི་ནི་དམ་པ་མ་ཡིན་པ་སྐྱེ་བོ་ཁྱོད་རང་དང་འདྲ་བ་བྱིས་པ་རྣམས་ཁོ་ན་
ལ་དམ་པ་ལྟ་བུར་སྣང་གི གཞན་ལ་མ་ཡིན་ནོ། །དེའི་ཕྱིར་རྒ་བ་མི་འདོད་པས་ནི་
རྒྱུན་ལ་མངོན་པར་ཞེན་པར་མི་བྱའོ། །
གཉིས་པ་གཞན་གྱི་འཆི་བ་ལ་མྱ་ངན་མི་རིགས་པ་ལ་མདོར་བསྟན་པ་
དང༌། དེ་བརྒལ་ལན་གྱིས་གཏན་ལ་དབབ་པ་གཉིས་ཀྱི། དང་པོ་ནི། རྒ་ཤི་མི་
འདོད་པ་ཡིན་མོད། དེ་ལྟ་ན་ཡང་དེ་གཉིས་ཇི་ལྟ་བུ་ལ་ཡོད་པ་མྱ་ངན་གྱི་རྒྱུ་ཡིན་
པ་ལྟར་རང་ལ་ཡོད་པ་མ་ཡིན་ནོ་ཞེ་ན། བདག་ཉིད་འཆི་བའི་ཆོས་ཅན་དུ་གྱུར་པ་
དེས་ནི་འཆི་བ་ལས་འདའ་བའི་བྱ་བ་མ་བྱས་པའི་ཕྱིར་ཁྱོད་རང་ཉིད་འཆི་བ་ལ་མྱ་
ངན་བྱ་བར་འོས་ཀྱི། བུ་ལ་སོགས་པ་རྣམས་ཤི་བ་ལ་དེའི་ཕྱིར་དུ་ཅི་སྟེ་མྱ་ངན་
བྱེད་དེ་མི་རིགས་སོ། །འདི་ལྟར་གང་ཞིག་རང་འཆི་བདག་ལས་འདས་པ་དེ་ནི་
གཞན་འཆི་བ་ལ་མྱ་ངན་རིགས་ན། རང་ཉིད་འཆི་བདག་གི་སྤྱོད་བྱར་གྱུར་བཞིན་དུ།
གཞན་འཆི་བདག་གིས་སྤྱོས་ཞེས་སྨྲ་བ་པོ་ནི་ཇི་ལྟར་བུར་ན་དམ་པ་གཞན་གྱིས་
སྨད་པར་འོས་པར་མི་འགྱུར། དེ་བས་ན་གཞན་དག་འཆི་བར་མཐོང་བ་ན་བདག་
ཀྱང་དེ་དང་འདྲའོ་ཞེས་ངེས་པར་བྱས་ནས་བག་ཡོད་པར་བྱའི། རྟག་ཏུ་མྱ་ངན་གྱི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཁང་བུར་ཞུགས་ནས་དགེ་བའི་ཕྱོགས་ཉམས་པར་མི་བྱའོ། །གཉིས་པ་ལ་དྲུག་གི་
དང་པོ་མ་དྲིས་པར་འགྲོ་བ་མྱ་ངན་གྱི་རྒྱུ་ཡིན་པ་དགག་པ་ནི། དེ་ལྟ་ན་ཡང་བུར་
ཡོངས་སུ་གཟུང་བ་མ་དྲིས་པར་འཇིག་རྟེན་ཕ་རོལ་དུ་འགྲོ་བ་སྡུག་བསྔལ་གྱི་རྒྱུ་
ཡིན་ནོ་ཞེ་ན། གང་གི་ཚེ་སེམས་ཅན་འགའ་ཞིག་ཁྱོད་ཀྱིས་བདག་གི་བུ་གྱིས་ཤིག་
ཅེས་མ་བཅོལ་བར་རང་ཉིད་འདོད་རྒྱལ་དུ་བུར་གྱུར་པ་དེའི་ཚེ་འཇིག་རྟེན་ ཕ་
རོལ་ཏུ་འགྲོ་འདོད་པ་ན་ཡང་བདག་འགྲོའོ་ཞེས་མ་དྲིས་པར་རང་འདོད་ཙམ་གྱིས་
འགྲོ་བ་རིགས་པར་མི་འགྱུར་བ་ཡིན་ཏེ། འོང་བ་དང་འགྲོ་བ་གཉིས་ཀ་འདོད་རྒྱལ་དུ་
སྤྱོད་པ་དེའི་ཆོས་ཉིད་ཡིན་པས་སོ། །ཡང་ན་འདིས་འགྲོ་བ་མ་དྲིས་པ་ཡང་མ་ཡིན་ཏེ།
འདིས་ཡིག་འབྲུ་མེད་པར་ཕ་རོལ་ཏུ་འགྲོ་སྐལ་བགོས་མོད་ཀྱི། ཁྱོད་རང་ཉིད་
གཏི་མུག་པའི་ཕྱིར་བུའི་འགྲོ་བའི་སྐལ་བ་བགོས་པའི་རྣམ་པར་རྟོག་པ་མེད་པར་
ཟད་དོ། །འདིའི་འགྲོ་བའི་སྐལ་བ་བགོས་པའི་རྣམ་པ་ཇི་ལྟ་བུ་ཞེ་ན། འདིའི་ཕ་
རོལ་ཏུ་འགྲོ་བ་སྤྲོ་བ་ཉིད་སྐད་ཅིག་གཅིག་ནས་གཅིག་ཏུ་འབྲེལ་བ་ཡོངས་སུ་སྒྱུར་
པས་བྱས་པ་རྒས་ཤིང་འཁོགས་པ་ཉིད་ཀྱིས་སྟོན་པར་བྱེད་དོ། །
གཉིས་པ་ཆགས་པ་མྱ་ངན་གྱི་རྒྱུ་ཡིན་པ་དགག་པ་ནི། དེ་ལྟ་ན་ཡང་བུ་
ལ་ཆེས་ཆགས་པ་ཉིད་པའི་མྱ་ངན་གྱི་རྒྱུར་འགྱུར་རོ་ཞེ་ན། བུ་ལ་ཧ་ཅང་ཆགས་པ་
ཡང་མི་རིགས་ཏེ། ཇི་ལྟར་ཕ་ལ་སྙིང་དུ་སྡུག་པ་དེ་ལྟར་བུ་དེས་ཕ་ལ་སྡུག་པ་སྐྱེ་བ་
མ་ཡིན་ནོ། །དེ་བས་ན་ཇི་ལྟར་འཇིག་རྟེན་བུ་ལ་སོགས་པ་འོག་མ་དག་ལ་སྲེད་པ་
ལྟུང་བ་དེ་ལྟར་ཕ་ལ་སོགས་པ་གོང་མ་ལ་སྲེད་པ་འཛེགས་པ་མི་སྲིད་པའི་ཕྱིར་དང་།
1༽



བཞི་བརྒྱ་པའི་རྣམ་བཤད།
སྲེད་པ་ཇི་བཞིན་དུ་ལས་ཀྱིས་འཕེན་པའི་ཕྱིར་འཇིག་རྟེན་འདི་ནི་སྐྱེ་གནས་འོག་
ནས་འོག་ཏུ་འགྲོ་བ་དེའི་ཕྱིར་མཐོ་རིས་ཀྱང་རྙེད་པར་དཀའ་ན་ཐར་པ་ལྟ་ཅི་སྨོས།
དེ་བས་ན་ཕ་མ་ལ་སོགས་པ་བླ་མ་ལ་གུས་པའི་ཆགས་པ་ལྷུར་བླང་བར་བྱའོ། །
གཞན་ཡང་བུ་ལ་རྗེས་སུ་ཆགས་པ་འདི་རྗེས་སུ་མཐུན་པའི་བུ་ལ་ཡིན་ནམ་འོན་
ཏེ་མི་མཐུན་པ་ལ་ཡིན། དེ་ལ་གང་གི་ཚེ་བུ་པའི་རྗེས་སུ་མི་མཐུན་ཞིང་ངོར་མི་འཇུག་
པ་དེའི་ཚེ་ཕ་དགའ་ཡང་བུ་ལ་སྡུག་ཅིང་ཆགས་པ་ཡོད་པ་མ་ཡིན་ནོ། །ཅི་སྟེ་རྗེས་
སུ་མཐུན་པ་ལ་ཆགས་པ་དེའི་ཚེ་ངའི་ངོར་འཇུག་གོ་ཞེས་དེའི་ལན་དུ་ཆགས་པ་སྐྱེ་
ན་ནི་ལག་རྗེ་ལུས་རྗེའི་ཚོང་པ་དང་འདྲ་བའི་ཆགས་པ་འབའ་ཞིག་སྐྱེ་བར་ཟད་ཀྱི་
བུའི་རྒྱུ་མཚན་གྱིས་ཆགས་པ་ནི་མ་ཡིན་ནོ། །ཅི་སྟེ་རྗེས་སུ་མཐུན་མི་མཐུན་ལ་མི་
ལྟོས་པར་བུ་ལ་པའི་ཆགས་པ་བརྟན་པ་ཉིད་དུ་ཡོད་དོ་ཞེ་ན་ཆགས་པ་ལ་བརྟན་
པ་ཡོད་པ་མ་ཡིན་ཏེ། ཆགས་ཡུལ་བུ་ལ་སོགས་པ་དང་བྲལ་བས་བསྐྱེད་པའི་སྡུག་
བསྔལ་ནི་མི་རྣམས་ཀྱི་སྙིང་ལས་མྱུར་དུ་ལྡོག་པར་མཐོང་བའི་ཕྱིར་རོ། །དེ་བས་ན་
ཆགས་པ་ལའང་མི་བརྟན་པ་ཉིད་ལྟོས་ཏེ་མི་བརྟན་པར་མངོན་ཏེ། གལ་ཏེ་ཆགས་
པའི་འཆིང་བ་ལྷོད་པར་མ་གྱུར་ན་དེས་བསྐྱེད་པའི་སྡུག་བསྔལ་ལྡོག་པར་མི་འགྱུར་བ་
ལ་འབྲས་བུ་སྡུག་བསྔལ་དང་བྲལ་བར་མཐོང་བ་ཡིས་རྒྱུ་ཆགས་པ་དང་བྲལ་བར་
ཡང་མཚོན་པ་ཡིན་ནོ། །
གསུམ་པ་འཇིག་རྟེན་གྱི་ངོར་མྱ་ངན་བྱ་བ་དགག་པ་ནི། ཅི་སྟེ་འཇིག་
རྟེན་གྱི་ལུགས་ལ་ལྟོས་ནས་མྱ་ངན་གྱིས་གཟིར་བར་བྱ་དགོས་སོ་ཞེ་ན། འཇིག་



II
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་རུ་བློ་གྲོས་ཞབས་ཀྱི་གསུང་འབུམ་ངོ་ད་བཞི་པ།
རྟེན་མཐུན་འཇུག་གི་ངོར་ལུས་བསྒྱུར་བ་ལ་སོགས་པ་གནོད་པས་བདག་ཉིད་ལ་
གཟིར་བ་བྱས་ཟིན་ཀྱང་ཡོན་ཏན་འགའ་ཡང་མེད་སྙམ་དུ་ཤེས་བཞིན་དུ་ཁྱོད་
བདག་ཉིད་ལ་ཕྱི་ཚུལ་འཆོས་པའི་གཟིར་བ་ཐོབ་པར་བྱེད་ན། ཕྱི་ཚུལ་འཆོས་པ་
དེ་ ཡང་ བླུན་ པོ་གཡོན་ཅན་རྣམས་ ཀྱིས་ བསྟེན་ པའི་ ལམ་ ཡིན་ པས་མཁས་ པ་
རྣམས་ཀྱིས་བདག་ཉིད་ལ་སྤྱད་པར་མི་རིགས་སོ། །བཞི་པ་འབྲེལ་བ་ཐོབ་འདོད་
མྱ་ངན་གྱི་རྒྱུ་ཡིན་པ་དགག་པ་ནི། གལ་ཏེ་གཟིར་བ་ལ་ཡོན་ཏན་འགའ་ཡང་མེད་
མོད་ཀྱི། དེ་ལྟ་ན་ཡང་བུ་ལ་སོགས་པ་སྡུག་པ་དང་ལྷན་ཅིག་འབྲེལ་བ་ཐོབ་པར་
འདོད་པ་ན། དེ་ལས་བྱུང་བའི་གཟིར་བ་ཡང་སྤང་དུ་མེད་དོ་ཞེ་ན། འཇིག་རྟེན་
འདི་ལས་ཉོན་གྱི་དབང་གིས་འགྲོ་བ་དེ་དང་དེར་འཁོར་བ་ན་སྐྱེ་བ་གཞན་དག་བུ་
དང་བུ་མོ་ལ་སོགས་པར་གྱུར་ནས་སྔར་ཕ་རོལ་ཏུ་འགྲོ་བ་ན། ཕ་མ་ལ་སོགས་
པའི་ཉེ་དུ་རྣམས་ལ་ཁྲལ་བས་བསྐྱེད་པའི་སྡུག་བསྔལ་གྱི་རྣམ་པ་འགེད་པ་ལྟར་
བྱེད་ཅིང་ཡོངས་སུ་འཁྱམ་པར་འགྱུར་རོ། །གལ་ཏེ་འཇིག་རྟེན་པ་རྣམས་སྡུག་བསྔལ་
མེད་པ་དང་དེ་འདོད་པ་ཞིག་ཡིན་ན་སྡུག་བསྔལ་འགེད་པ་རིགས་པ་ཞེ་ན། སྡུག་
བསྔལ་མི་འདོད་ཅིང་རང་བཞིན་གྱིས་སྡུག་བསྔལ་བར་གྱུར་པའི་སྐྱེ་བོ་ལ་སྡུག་
བསྔལ་གྱི་རྣམ་པ་འགེད་པས་ཅི་ཞིག་བྱ་སྟེ་དགོས་པ་ཅུང་ཟད་ཀྱང་མེད་དོ། །དེའི་
ཕྱིར་མཁས་པ་སུ་ཞིག་སྡུག་བསྔལ་བསྐྱེད་པའི་ཕྱིར་འོང་བའི་བུ་ལ་སོགས་པ་དང་
བྲལ་བ་ལ་མྱ་ངན་བྱེད་པར་འགྱུར། ལྔ་པ་ལྷན་ཅིག་འདུ་བ་ལ་ཆགས་པ་དགག་པ་ནི།
གལ་ཏེ་སྡུག་བསྔལ་གྱི་རྒྱུ་ཡིན་པའི་ཕྱིར་འབྲལ་བ་ལ་མི་དགའ་བ་ཡིན་ཡང་།



བཞི་བརྒྱ་པའི་རྣམ་བཤད། །
བདེ་བའི་རྒྱུ་ཡིན་པའི་འདུ་བ་ལ་དགའ་བ་ཡིན་ནོ་ཞེ་ན། གང་གིས་སྡུག་བསྔལ་
དང་ལྷན་ཅིག་རྒྱུ་བའི་འདུ་བ་ལ་དགའ་བ་གང་ཡིན་པ་དེ་ནི་འབྲལ་བ་ལ་ཡང་ཇི་
ལྟར་དགའ་བ་མ་ཡིན་ཏེ་དགའ་བར་བྱ་དགོས་ཏེ། གང་ལ་འདུ་བ་ཡོད་པ་དེ་ལ་
གདོན་མི་ཟ་བར་འབྲལ་བ་ཡོད་པས་འདུ་བ་དང་འབྲལ་བ་ལྷན་ཅིག་ཏུ་རྒྱུ་བར་
སྣང་བ་མིན་ནམ་སྟེ་དམིགས་པའི་ཕྱིར་རོ། །དཔེར་ན་བཀྲ་ཤིས་མ་དང་རྣ་ནག་མ་
བཞིན། དེ་བས་འདུ་བ་བདེ་བའི་རྒྱུ་ཡིན་ཡང་མཐར་ངན་པའི་ཕྱིར་དེ་གཉིས་ཀ་
དང་བྲལ་བའི་རྣམ་གྲོལ་ཉིད་མངོན་སུམ་དུ་བྱའོ། །གལ་ཏེ་འབྲལ་བར་ངེས་ཀྱང་
ཐོག་མར་འགྲོགས་པ་ཡུན་རིང་བའི་ཕྱིར་དེ་ལ་རྩིས་མེད་དོ་ཞེ་ན། འཁོར་བ་ན་མ་
རིག་པ་དང་ལྡན་པའི་སྐྱེ་བོ་རྣམས་ཀྱི་འདས་པའི་དུས་ལ་ཐོག་མ་ཡོད་པ་མ་ཡིན་
ཞིང་མ་འོངས་པའི་དུས་ལ་ཡང་ཐ་མ་ཡོད་པ་མ་ཡིན་ནོ། །དེ་གཉིས་ཀ་ཡང་བྲལ་
བས་རབ་ཏུ་ཕྱེ་བ་ཡིན་ཞིང་། སྡུག་པ་རྣམས་དང་ལྷན་ཅིག་འདུ་བ་ནི་སྐད་ཅིག་མ་
ཡིན་ཏེ། འདུ་བྱེད་ཐམས་ཅད་སྐད་ཅིག་གིས་འཇིག་པའི་ཕྱིར། དེ་བས་ན་རྒྱུ་
མཚན་ཅིས་ནི་ཁྱོད་ཀྱིས་དུས་ཐུང་ངུར་གྱུར་པའི་འདུ་བ་མཐོང་ནས་དེ་ལ་ཆགས་
ཤིང་རིང་པོར་གྱུར་ཀྱང་འདས་མ་འོངས་ཀྱིས་བསྡུས་པའི་བྲལ་བ་མཐོང་བ་མིན་
ཞིང་དེ་ལ་སྐྱོ་བར་མི་བྱེད། དེའི་ཕྱིར་སྐད་ཅིག་ཙམ་གྱི་འདུ་བ་ལ་དགའ་བ་དེས་ནི་
ཐོག་མཐའ་མེད་པས་བསྡུས་པའི་འབྲལ་བ་ལ་ཤིན་ཏུ་སྐྱོ་བར་བྱ་དགོས་སོ། །
དྲུག་པ་དུས་ཚིགས་ལ་ཆགས་པ་དགག་པ་ནི། གལ་ཏེ་འབྲལ་བ་རིང་མོད། །
དེ་ལྟ་ན་ཡང་སོས་ཀའི་མེ་ཏོག་རྒྱས་པ་དང་སྟོན་དུས་ཟླ་བ་གསལ་བ་ལ་སོགས་པ་
73



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ན་བློ་གྲོས་ཞབས་ཀྱི་གསུང་འབུར་པོད་བཞི་པ།
དུས་ཚིགས་ཕུན་སུམ་ཚོགས་པས་སེམས་ཁྲིད་པས་དེ་ལ་རྩིས་གདབ་མེད་པས་སྐྱོ་
བར་མི་འགྱུར་རོ་ཞེ་ན། སྐད་ཅིག་དང་ཐང་ཅིག་དང་ཡུད་ཙམ་ལ་སོགས་པས་བསྡུས་
པའི་དུས་དགུན་དང་དཔྱིད་ལ་སོགས་པ་དེ་རྣམས་ནི་ངེས་པར་དགྲ་དང་འདྲ་བར་
འགྱུར་ཏེ། དུས་དེ་དག་རིམ་གྱིས་མངོན་པར་འཕེལ་བས་ཁྱོད་ཀྱི་གསོན་པའི་སྐད་
ཅིག་རྣམས་ཟད་པར་བྱེད་པས་སོ། །དེས་ན་སྲོག་འཕྲོག་པར་བྱེད་པའི་དགྲར་གྱུར་
པའི་དུས་དེ་དག་ལ་རྣམ་པ་ཀུན་ཏུ་ཁྱོད་འདོད་ཆགས་པར་མི་བྱ་སྟེ། ཅི་ཙམ་དུས་
འདས་པ་དེ་ཙམ་དུ་འཆི་བ་རྗེས་སུ་དྲན་པའི་སྒོ་ནས་བག་ཡོད་པ་ལ་བརྩོན་པར་
བྱའོ། །གཉིས་པ་ཕན་ཡོན་ནི། དེ་ལྟར་འཆི་བ་རྗེས་སུ་དྲན་ཞིང་སྡིག་པ་དང་བྲལ་
བ་སོགས་ཟག་བཅས་ཀྱི་དངོས་པོ་རྣམས་ལ་ཡིད་འབྱུང་ཞིང་སྐྱོ་བར་གྱུར་པ་དེས་
ནི་འདི་ཐམས་ཅད་ངེས་པར་བོར་ནས་ཁྱིམ་ནས་ཁྱིམ་མེད་པར་རབ་ཏུ་བྱུང་སྟེ་
ནགས་སུ་གནས་པར་བྱའོ། །གལ་ཏེ་དེ་རིགས་པ་བདེན་མོད། གཉེན་འདུན་དང་
འབྲལ་བ་དཀའ་བས་དེ་མི་ནུས་སོ་ཞེ་ན། བློ་ངན་ཁྱོད་གཉེན་བཤེས་དང་བྲལ་
བའི་འཇིགས་པ་ཡིས་ཁྱིམ་ནས་ངེས་པར་མི་འབྱུང་ན། ཁྱོད་མི་འདོད་བཞིན་དུ་
འཆི་བདག་གིས་གཉེན་འདུན་རྣམས་དང་བྲལ་བར་བྱེད་པར་འགྱུར་རོ། །དེ་བས་
ན་མཁས་པ་ཤེས་རབ་ཅན་སུ་ཞིག་རང་གིས་གདོན་མི་ཟ་བར་ངེས་པར་བྱ་དགོས་
པའི་བྱ་བ་རང་དད་པས་མི་བྱེད་པར་གཞན་གྱིས་ཆད་པས་བྱེད་པར་འགྱུར་རོ། །
དེ་བས་ན་འཆི་བདག་གི་ཆད་པར་མ་བསྐལ་བར་རང་གི་འདོད་པས་གཉེན་འདུན་
སོགས་བཏང་སྟེ་ནགས་སུ་འགྲོ་བར་བྱའོ། །གལ་ཏེ་རྩ་ལག་རྣམས་གདོན་མི་ཟ་
214



བའི་བརྒྱ་པའི་རྣམ་བཤད། །
བར་བཏང་དགོས་མོད། དེ་ལྟ་ན་ཡང་བུ་བསྐྱེད་དེ་ལང་ཚོ་རྫོགས་པ་དང་བག་མ་
བླངས། ཁྱིམ་གྱི་ཁུར་དབོག་པ་སོགས་རྫོགས་པར་བྱས་ནས་ངེས་པར་འགྲོ་བར་
བྱའོ་ཞེ་ན། ཁྱོད་བུ་བསྐྱེད་པ་བྱ་བའི་འཕྲོ་ཅུང་ཟད་ཡོད་པ་འདི་བྱས་ནས་གསལ་
བར་ཏེ་ངེས་པར་ནགས་སུ་འགྲོ་བར་བྱའོ་སྙམ་དུ་སེམས་ན། བུ་བག་མ་བླང་བ་
སོགས་གང་ཞིག་བྱས་ཀྱང་མཐར་དེ་དག་བཏང་བར་བྱ་བ་ཡིན་ན་སླར་ཡང་དེ་
བྱས་པ་ལ་ཡོན་ཏན་ཅི་ཞིག་ཡོད། དེས་ན་འདི་ནི་བྱ་བ་མ་ཡིན་ནོ། །དཔེར་ན་
བཀྲུས་ཏེ་དོར་བ་བཞིན་ནོ། །གལ་ཏེ་ནགས་སུ་འགྲོ་བ་གཙོ་བོ་ཡིན་ཡང་བདག་
དང་བདག་གི་བ་ལ་ཆགས་པས་དེ་ལ་འཇིགས་པར་འགྱུར་རོ་ཞེ་ན། ཤེས་རབ་
ཅན་གང་ལ་ཇི་སྐད་བཤད་པའི་ལུང་དང་རིགས་པའི་རྗེས་སུ་འབྲངས་ནས་བདག་
ནི་འཆིའོ་སྙམ་དུ་ངེས་པར་སེམས་པ་ཡོད་པ་དེ་ནི། འདུ་འཛི་སྤངས་པས་སྲོག་ལ་
ཡང་ཆགས་པ་ཡོངས་སུ་བཏང་བའི་ཕྱིར་འཆི་བདག་ལ་ཡང་ག་ལ་འཇིགས་ཏེ་འཇིགས་
པ་ཡོད་པ་མ་ཡིན་ན། ནགས་སུ་འགྲོ་བའམ་བུ་སོགས་དང་བྲལ་བས་ན་འཇིགས་
པར་ག་ལ་འགྱུར་རོ། །དེའི་ཕྱིར་འཆི་བ་རྗེས་སུ་དྲན་པ་བསྒོམ་པ་ལ་བརྩོན་པར་
བྱའོ། །རྣལ་འབྱོར་སྤྱོད་པ་བཞི་བརྒྱ་པ་ལས། རྟག་པ་ཕྱིན་ཅི་ལོག་སྤོང་བའི་ཐབས་
བསྟན་པ་སྟེ་རབ་ཏུ་བྱེད་པ་དང་པོའི་འགྲེལ་པའོ།། །།
གཉིས་པ་བདེ་བ་ཕྱིན་ཅི་ལོག་སྤོང་བའི་ཐབས་སུ་ལུས་སྡུག་བསྔལ་དུ་
བསྒོམ་པ་ལ་སྡུག་བསྔལ་དུ་བསྒོམ་པ་དངོས་དང་། རབ་བྱེད་ཀྱི་དགོས་པ་བསྟན་
པ་གཉིས་ཀྱི། དང་པོ་ལ། ལུས་རང་གི་མཚན་ཉིད་ཀྱིས་སྡུག་བསྔལ་བ་དང་།



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སྤྱིའི་མཚན་ཉིད་ཀྱིས་སྡུག་བསྔལ་དུ་བསྟན་པ་གཉིས་ཀྱི། དང་པོ་ལ། མདོར་
བསྟན་པ་དང༌། རྒྱས་པར་བཤད་པ་གཉིས་ཀྱི། དང་པོ་ནི། འཕགས་པ་དངོས་
པོའི་རང་བཞིན་ལ་ཚུལ་བཞིན་དུ་སོ་སོར་རྟོག་པ་ལ་མཁས་པ་རྣམས་ཀྱིས་ལུས་ནི་
དགྲ་ལྟར་སྡུག་བསྔལ་གྱི་འབྱུང་ཁུངས་ཁོ་ནར་མཐོང་སྟེ། གང་གི་ཕྱིར་ནང་གི་
བདག་ཉིད་ཁམས་མ་སྙོམས་པའི་རྒྱུ་རྐྱེན་གྱིས་ནད་བཞི་བརྒྱ་རྩ་བཞི་དང་། ཕྱི་
རོལ་བོང་བ་དང་དབྱིག་པ་སྡིག་སྦྲུལ་ལ་སོགས་ཀྱི་རེག་པ་ལས་བྱུང་བའི་སྡུག་
བསྔལ་དུ་མ་འབྱུང་བའི་ཕྱིར་དང་། ནད་ལ་སོགས་པའི་རྐྱེན་དང་ཕྲད་ན་སྡུག་
བསྔལ་བསྐྱེད་པས་གྲགས་སུ་བསྣན་པའི་ཕྱིར་དང་། ཇི་ཙམ་ཟས་གོས་ཀྱིས་བསྐྱངས་
ཀྱང་ངེས་པ་མེད་པས་བསྟེན་པར་དཀའ་བའི་ཕྱིར་རོ། །གཉིས་པ་ལ། ལུས་ལ་
བརྙས་པ་སྤང་། ཧ་ཅང་ཆགས་པ་སྤང་བ་གཉིས་ཀྱི། དང་པོ་ནི། དེ་ལྟ་ན་ལུས་ནི་
བསྐྱང་བར་བྱ་བ་མ་ཡིན་ཏེ། དགྲའི་ཕྱོགས་སུ་བསླན་པའི་ཕྱིར་རོ་ཞེ་ན། དེ་ལྟར་
ཡིན་མོད་ཀྱི་དེ་ལྟ་ན་ཡང་ལུས་དེ་བསྲུང་བར་བྱ་སྟེ་དགོས་པ་དང་བཅས་པའི་ཕྱིར་
རོ༑ ༑འདི་ལྟར་ཚུལ་ཁྲིམས་དང་ལྡན་པའི་ལུས་ཡུན་རིང་དུ་འཚོ་བ་ནི། དེ་ལས་
ཉིན་རེ་བཞིན་ཚུལ་ཁྲིམས་དང་ཏིང་ངེ་འཛིན་དང་ཤེས་རབ་ལ་སོགས་པའི་བསོད་
ནམས་ཆེན་པོ་འཕེལ་བར་བྱེད་པའི་ཕྱིར་རོ། །ཡང་ན་རབ་ཏུ་བྱེད་པ་དང་པོས་མི་
རྟག་པ་ཉིད་ཀྱི་གཏམ་གྱིས་སེམས་སྐྱོ་ཞིང་ལུས་དོན་མ་ཡིན་པ་འདྲེན་པ་འདིས་ཅི་
བྱ་སྙམ་དུ་དེ་ལ་བརྙས་པ་ན། དེ་སྤང་བའི་ཕྱིར་ལུས་ནི་དགྲ་ལྟར་མཐོང་མོད་ཀྱི་
ཞེས་སོགས་སྨོས་སོ། །གཉིས་པ་ལ་ཆགས་པ་སྤོང་བ་མདོར་བསྟན། བརྒལ་ལན་
21/



བཞི་བརྒྱ་པའི་རྟར་བཤད།
གྱིས་གཏན་ལ་དབབ་པ་གཉིས་ཀྱི། དང་པོ་ནི། གལ་ཏེ་ལུས་བསྲུང་བྱ་ཡིན་ན་
དེའི་ཕྱིར། དེ་ལ་སྙིང་ཉེ་བར་བྱ་དགོས་སོ་ཞེ་ན། མི་རྣམས་ཀྱི་བཀྲེས་སྐོམ་ལ་
སོགས་ པའི་ སྡུག་བསྔལ་གང་ཅུང་ཟད་འབྱུང་བ་དེ་ནི་ལུས་ཉིད་ལས་སྐྱེ་ཞིང་།
ཟས་སྐོམ་གྱིས་ཚིམ་པ་སོགས་བདེ་བ་གང་ཅུང་ཟད་འབྱུང་བ་ཐམས་ཅད་ནི་ཕྱིའི་
རྐྱེན་གཞན་ལས་འབྱུང་བ་ཡིན་ན། དེའི་ཕྱིར་སྡུག་བསྔལ་གྱི་སྣོད་དུ་གྱུར་པའི་
ཁོག་པ་འདི་ལ་ཁྱོད་ཅི་སྟེ་གུས་ཤིང་རིམ་གྲོ་བྱེད། དེ་བས་ན་ཇི་ལྟར་གསོན་པ་
དང་དགེ་བ་འཕེལ་ཞིང་ཉེས་པ་འབྱུང་བར་མི་འགྱུར་བ་དེ་ཙམ་དུ་རན་པ་ཙམ་གྱི་
ས་དེ་བཙའ་བར་བྱའོ། ། །
གཉིས་པ་ལ་སྡུག་བསྔལ་སྟོབས་ལྡན་དུ་བསྟན། བདེ་བ་སྟོབས་ཆུང་བར་
བསྟན་པ་གཉིས་ཀྱི། དང་པོ་ནི། གལ་ཏེ་སྡུག་བསྔལ་ལུས་ཁོ་ན་ལས་འབྱུང་ཡང་
ཕྱིས་བཅོས་སུ་ཡོད་པས་དེ་སྟོབས་ཆུང་ཞིང་བདེ་བ་ཕལ་ཆེ་བའི་ཕྱིར་གཅིག་ཏུ་དེ་
ལ་མི་འཇིགས་སོ་ཞེ་ན། སྡུག་བསྔལ་ལ་འཇིགས་པར་བྱ་དགོས་ཏེ། འདི་ལྟར་
གང་གི་ཚེ་ལྷ་སྦྱིན་གདིང་བ་འཇམ་པོ་ལ་འདུག་སྟེ་གཟུགས་སྒྲ་སོགས་ཡུལ་ཡིད་
དུ་འོང་བ་ལ་སྤྱོད་པའི་བདེ་བ་མྱོང་བཞིན་པ་ན། སྦྲང་བུ་མཆུ་རིང་གིས་ཕུག་པས་
བདེ་བ་ཐམས་ཅད་ལ་རྩིས་གདབ་མེད་པར་སྡུག་བསྔལ་གྱིས་སྐྱོ་བར་འགྱུར་རོ། །
དེ་བས་ན་མི་རྣམས་ལ་སྡུག་བསྔལ་ཆེས་སྟོབས་ལྡན་དུ་སྐྱེ་བ་ལྟར་བདེ་བ་ཤས་
ཆེར་མི་འབྱུང་ན། དེ་ལྟར་བདེ་བས་ཟིལ་གྱིས་མནན་མི་ནུས་པའི་སྡུག་བསྔལ་
ཆེན་པོ་དེ་ཆུང་ངོ་སྙམ་དུ་སེམས་པར་བྱེད་དམ་སྟེ་སེམས་པ་མི་རིགས་སོ། །བདེ་
[



གངས་ཅན་རིག་བཅུད་ལས། རྗེ་བཙུར་རེང་རདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བ་ནི་སྡུག་བསྔལ་གྱིས་ཟིལ་གྱིས་མནན་པ་དང་ཆུང་བ་ཉིད་ཀྱི་ཕྱིར། འཇིག་རྟེན་
རྣམས་བདེ་བ་སྒྲུབ་པ་ལ་མངོན་པར་ཕྱོགས་ཤིང་སྡུག་བསྔལ་ལ་འབྲོས་མོད་ཀྱི།
སྡུག་བསྔལ་གྱི་རང་བཞིན་གྱི་ལུས་ལ་བདེ་བ་སྒྲུབ་མི་ནུས་པའི་ཕྱིར་བདེ་བ་རྙེད་
དཀའ་སྟེ། བདེ་བའི་རེ་བས་སྡུག་བསྔལ་གྱི་རྒྱུ་ཉེ་བར་སོགས་པའི་ཕྱིར་རོ། །གང་
གི་ཕྱིར་དེ་ལྟར་ཡིན་པ་དེས་ན་སྐྱེ་བོ་སྐད་ཅིག་གིས་འཇིག་ཅིང་མི་རྟག་པ་འདི་ནི་
སྡུག་བསྔལ་ལ་བྲོས་སུ་ཟིན་ཀྱང་། སྡུག་བསྔལ་ནི་སྐྱེས་བུ་ལ་གྲིབ་མ་རྗེས་སུ་སྙེགས་
པ་དང་འདྲ་བར་རྗེས་སུ་འབྲང་ངོ༌། །རྒྱུ་མཚན་འདིའི་ཕྱིར་ཡང་དེ་ལྟར་ཡིན་ཏེ།
འདི་ལྟར་སྡུག་བསྔལ་ནི་རྟག་ཏུ་ཉེ་བའི་ཕྱིར་དང་མི་ཉེ་བ་དང་འབད་པས་བསྒྲུབ་
མི་དགོས་པའི་ཕྱིར་འདོད་པས་རྙེད་པ་འགྱུར་གྱི། འདོད་པས་བདེ་བ་རྙེད་པ་ག་ལ་
ཡིན་ཏེ། སྡུག་བསྔལ་གྱི་བདག་ཉིད་ཅན་གྱི་ལུས་ལ་བདེ་བ་ཤིན་ཏུ་དཀོན་པའི་
ཕྱིར་རོ། །དེ་བས་ན་སྡུག་བསྔལ་འདོད་པས་རྙེད་པ་ལྟར་བདེ་བ་ནི་མ་ཡིན་ཏེ། དེ་
ནི་ཟས་སྐོམ་སོགས་ཀྱི་རྐྱེན་གཞན་ལ་རག་ལས་པས་སོ། །དེ་ལྟར་ན་ཡང་འཇིག་
རྟེན་པ་ཁྱོད་རྒྱུ་ཅིས་ན་ཤིན་ཏུ་དཀོན་པའི་བདེ་བ་ལ་གུས་ཤིང་། འདོད་པ་ཙམ་
གྱིས་རང་དབང་དུ་རྙེད་ཅིང་མོད་པའི་སྡུག་བསྔལ་ལ་ཅི་སྟེ་ཁྱོད་མི་འཇིགས། གང་
གིས་ན་བདེ་བ་ཤས་ཙམ་ལ་རེ་བས་སྔག་བསྔལ་གྱི་རྒྱུ་ཡིན་པས་དེ་ལ་ཆགས་པ་
སྤང་བར་བྱའོ། །ཇི་ལྟར་ཞེ་ན། བདེ་བར་གྱུར་པའི་ལོངས་སྤྱོད་ཀྱིས་རྟག་ཏུ་བསྐྱངས་
པའི་ལུས་ཤིན་ཏུ་གཞོན་ཤ་ཅན་ནི་སྡུག་བསྔལ་ཆུང་ངུ་རེས་ཀྱང་མེ་ལྕེ་ལོ་མ་གསར་པ་
ལ་རེག་པ་ལྟར་ཤིན་ཏུ་རོ་ཉམས་པར་འགྱུར་བས་སྡུག་བསྔལ་ཆེན་པོའི་སྣོད་དུ་
，
ད 1



བཞི་བརྒྱ་པའི་རྣམ་བཤད།
འགྱུར་བར་ངེས་སོ། །དེ་ལྟར་བས་ན་ལུས་ལ་གུས་པ་དང་དགྲ་ལ་གུས་པ་དེ་གཉིས་ནི་
མཚུངས་པར་སྣང་སྟེ། སྡུག་བསྔལ་གྱི་རྒྱུ་སྡུད་པར་གཉིས་ཀ་འདྲ་བའི་ཕྱིར་རོ། །
གཞན་ཡང་ལུས་ནི་ཤིན་ཏུ་འགོར་ཞིང་ཡུན་རིང་པོར་ བདེ་བའི་རྒྱུར་གྱུར་པའི་
ལོངས་སྤྱོད་ཀྱིས་བསྐྱངས་པར་གྱུར་ཀྱང་བདེ་བའི་བདག་ཉིད་དུ་མི་འགྱུར་ཏེ། སྡུག་
བསྔལ་གྱི་རང་བཞིན་ཅན་ཡིན་པའི་ཕྱིར་དང༌། རང་བཞིན་ནི་རྐྱེན་གཞན་གྱིས་
ཟིལ་གྱིས་གནོན་པར་རིགས་པ་མ་ཡིན་ཏེ། དཔེར་ན་བྱ་རོག་གིས་ཁུ་བྱུག་གི་ཕུ་
གུ་བསྐྱངས་ཀྱང་བྱ་རོག་ཏུ་མི་འགྱུར་བ་བཞིན་ནོ། །གལ་ཏེ་རྒྱལ་རིགས་ལ་སོགས་
པ་སེམས་ཅན་གཞི་ཆེན་པོ་ལ་རེག་པ་རྣམས་ནི་སྐྱེས་ནས་མ་ཤིའི་བར་ཚོར་བ་
བདེ་བ་ཁོ་ན་དང་ལྡན་པར་སྣང་བས་ལུས་སྡུག་བསྔལ་གྱི་རང་བཞིན་ཡིན་པ་མི་
རིགས་སོ་ཞེ་ན། འཁོར་དང་ལོངས་སྤྱོད་སོགས་གཞི་ཆེན་པོ་དང་ལྡན་པའི་སེམས་
ཅན་མཆོག་ཏུ་གྱུར་པ་རྒྱལ་པོ་ལ་སོགས་པ་རྣམས་ལ་ནི། གཞན་གྱི་ཕུན་ཚོགས་ལ་
མི་བཟོད་པའི་ཕྲག་དོག་དང་། རང་གི་དབང་ཕྱུག་ལ་གཞན་གྱིས་གནོད་པར་དོགས་
པ་སོགས་ཡིད་ཀྱི་སྡུག་བསྔལ་དང་ལྡན་ལ། རིགས་དམའ་ཞིང་ཟས་གོས་སོགས་
ཀྱིས་ཕོངས་པའི་སེམས་ཅན་ཐ་མལ་པ་རྣམས་ལ་བཀྲེས་སྐོམ་སོགས་ལུས་ལས་
སྐྱེས་པའི་སྡུག་བསྔལ་དང་ལྡན་ཏེ། དེའི་ཕྱིར་ལུས་དང་སེམས་ཀྱི་སྡུག་བསྔལ་
གཉིས་ཀྱིས་འཇིག་རྟེན་འདི་ཉིན་རེ་ཉིན་རེ་ཞིང་འཇོམས་པར་བྱེད་པས་རང་བཞིན་གྱི་
བདེ་བར་གྱུར་པ་འགའ་ཡང་མེད་དོ། །གལ་ཏེ་སྡུག་བསྔལ་གཉིས་ཡོད་མོད། དེ་
ལྟ་ནའང་བདེ་བ་ཆེན་པོས་ཟིལ་གྱིས་མནན་པས་མི་ཤེས་སོ་ཞེ་ན། བདེ་བ་ནི་ཆེན་
219



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པོ་མེད་དེ། སྡུག་བསྔལ་གྱི་དབང་དུ་གྱུར་པའི་རྟོག་པ་ལ་རག་ལས་ཏེ་འཇུག་པའི་
ཕྱིར་རོ། །འདི་ལྟར་སྐྱེས་བུ་འདིས་བདག་ནི་གཏོང་བ་པོ་དང་ཕྱུག་པོའ་ཞེས་རྟོག་
པར་བྱེད་པ་དེའི་ཚེ་དེ་ལ་ཡིད་བདེ་བ་འབྱུང་ལ། ལོངས་སྤྱོད་འབྱོར་དུ་ཟིན་ཀྱང་
གཞན་གྱིས་གནོད་པར་དོགས་པ་ན་ཡིད་མི་བདེ་བ་སྐྱེ་བས། སྔར་གྱི་ཡིད་བདེ་དེ་
ལྡོག་པས་དེའི་ཕྱིར་བདེ་བ་སྐྱེ་བ་དང་འགག་པ་གཉིས་ཀ་རྟོག་པ་ལ་རག་ལས་
པས་རྟོག་པའི་དབང་དུ་གྱུར་ཅིང་། སྡུག་བསྔལ་ནི་དེ་ལྟར་མ་ཡིན་ཏེ་གང་ཞིག་སྡུག་
བསྔལ་གྱི་མཐུ་འགོག་པར་བྱེད་པའི་རྟོག་པ་ནི་འགའ་ཡང་མེད་དོ། །ཡང་ཡིད་དུ་
འོང་བ་ལ་ལོངས་སྤྱོད་པའི་བདེ་བ་དང་། བདེ་བ་འབྱུང་བ་དང་རྗེས་སུ་མཐུན་པའི་
རྟོག་པ་གཉིས་ཀར་ཡང་སྡུག་བསྔལ་སྐྱེས་ནས་འཇོམས་པས་དེའི་དབང་དུ་གྱུར་ཏེ། །
འདི་ལྟར་དབང་པོའི་ཡུལ་ཡིད་དུ་འོང་བ་ལ་ལོངས་སྤྱོད་ཀྱང་སྡུག་བསྔལ་གང་
རུང་གཅིག་གིས་ཟིལ་གྱིས་མནན་པ་ན། བདེ་བ་དེ་ཐམས་ཅད་རྟོག་པ་དང་ལྷན་
ཅིག་འགགས་ནས་སྡུག་བསྔལ་ཁོ་ན་མྱོང་བར་འགྱུར་བས་སོ། །དེའི་ཕྱིར་ཀུན་ན་
སྡུག་བསྔལ་ལས་སྟོབས་དང་ལྡན་པའི་བདེ་བ་ཅི་ཡང་མེད་དོ། །
གཉིས་པ་ནི། གལ་ཏེ་བདེ་བ་རྙེད་པར་དཀའ་ཡང་གནོད་པ་མི་བྱེད་པའི་
ཕྱིར་ལུས་ཀྱི་རང་བཞིན་ཡིན་ལ། སྡུག་བསྔལ་ནི་མང་ཡང་གནོད་པ་བྱེད་པའི་
ཕྱིར་རང་བཞིན་མ་ཡིན་ནོ་ཞེ་ན། བྱིས་པ་དང་གཞོན་ནུ་དར་ལ་བབ་པ་དང་རྒས་
པ་ལ་སོགས་པ་ཇི་ལྟ་ཇི་ལྟར་དུས་འགྲོ་ཞིང་འཕེལ་བ་དེ་ལྟ་དེ་ལྟར་རྒ་བ་དང་ན་བ་
ལ་སོགས་པའི་སྡུག་བསྔལ་མདུན་ནས་མདུན་དུ་འཕེལ་ཞིང་། གཞོན་ནུ་ལ་སོགས་
2༥)



བཞི་བརྒྱ་པའི་རྣམ་བཤད།
པའི་བདེ་བ་རྣམས་རྒྱབ་ནས་རྒྱབ་ཏུ་འབྱོལ་བ་དེའི་ཕྱིར་སྡུག་བསྔལ་ནི་ལུས་ཀྱི་
རང་བཞིན་ཡིན་ལ། བདེ་བ་ནི་ལུས་འདིའི་རང་བཞིན་ལས་གཞན་པ་ལྟ་བུར་སྣང་
བར་འགྱུར་རོ། །གལ་ཏེ་ལུས་སྡུག་བསྔལ་གྱི་རང་བཞིན་ཡིན་ཡང་བདེ་བའི་རྒྱུས་
ཕྱིར་བཅོས་སུ་ཡོད་པའི་ཕྱིར་ལུས་ལ་སྐྱོ་བར་མི་བྱའོ་ཞེ་ན། འདི་ལ་ལུས་སྡུག་བསྔལ་
གྱི་རྒྱུ་མང་པོ་ནང་གི་བདག་ཉིད་ཁམས་མ་སྙོམས་པའི་རྒྱུ་ཅན་གྱི་ནད་རྣམས་དང་
ཕྱིའི་བདག་ཉིད་ གྲང་བ་སོགས་རེག་བྱ་ཡིད་དུ་མི་འོང་བའི་རྒྱུ་ཅན་གཞན་དང་
གཞན་སྣང་བར་འགྱུར་བ་དེ་སྙེད་དུ་བདེ་བའི་རྒྱུ་ནང་དང་ཕྱིའི་རྒྱུ་ཅན་དག་ནི་སྣང་
བ་མ་ཡིན་ནོ། །བདེ་བའི་རྒྱུ་ཉུང་ལ་སྡུག་བསྔལ་གྱི་རྒྱུ་མང་བ་དེའི་ཕྱིར་བདེ་བའི་
རྒྱུ་ཡོད་པས་སྡུག་བསྔལ་ལ་སྐྱོ་བྱ་མ་ཡིན་ནོ་ཞེས་བྱ་བ་མི་རིགས་སོ། །
གལ་ཏེ་བདེ་བ་རང་བཞིན་གྱིས་མེད་ན་དེ་འཕེལ་བར་མི་འགྱུར་བ་ཞིག་
ན་གོང་ནས་གོང་དུ་འཕེལ་བ་ཡོད་པའི་ཕྱིར་བདེ་བ་ཡོད་དོ་ཞེ་ན། བདེ་བའི་རྒྱུ་
ཟས་སྐོམ་སོགས་ཤས་ཆེར་སྤྱོད་པ་ལས་མཐར་སྡུག་བསྔལ་འབྱུང་ བར་མཐོང་
བས་གོང་ནས་གོང་དུ་འཕེལ་བཞིན་པ་ཡི་བདེ་བ་དེ་ལས་བཟློག་པ་སྡུག་བསྔལ་
འབྱུང་བ་མཐོང་བ་དེ་ལྟར། སྡུག་བསྔལ་གོང་ནས་གོང་དུ་འཕེལ་བཞིན་པ་ལ་ནི་
དེ་ལས་བཟློག་པ་བདེ་བ་འབྱུང་བ་ཡོད་པ་མ་ཡིན་ཏེ། སྡུག་བསྔལ་ནི་མངོན་པར་
འཕེལ་བ་ན་ལུས་སེམས་ཤིན་ཏུ་གདུང་བར་འགྱུར་བའི་ཕྱིར་རོ། །དེ་བས་ན་འཕེལ་
བ་ལ་བཟློག་པ་མེད་པའི་ཕྱིར་སྡུག་བསྔལ་ནི་རང་བཞིན་ཡིན་ལ། བདེ་བ་ནི་མ་
ཡིན་ནོ། །བདེ་བ་ནི་རང་གི་ངོ་བོ་ཉམས་ཆུང་བར་མ་ཟད་རྐྱེན་ཉམས་ཆུང་བ་ཡང་
끼



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཡིན་ཏེ། བདེ་བའི་རྒྱུ་གྲང་བ་དང་དྲོ་བའི་རེག་པ་སོགས་བསྟེན་པ་ན་མཐར་སྡུག་
བསྔལ་འབྱུང་བས་རང་གི་རྐྱེན་རྣམས་དང་ལྷན་ཅིག་ཏུ་བདེ་བ་ལས་ལྡོག་པ་སྡུག་
བསྔལ་འབྱུང་བ་མཐོང་གི་སྡུག་བསྔལ་རྣམས་ནི་ཤས་ཆེར་སྤྱད་པ་ན་ཆེར་རྩུབ་པ་
དང་དྲག་པོའི་སྡུག་བསྔལ་འབའ་ཞིག་བསྐྱེད་པར་མཐོང་གི་ནམ་ཡང་བདེ་བ་མི་
བསྐྱེད་ལ། དེའི་ཕྱིར་སྡུག་བསྔལ་ལ་རང་གི་རྐྱེན་དང་ལྷན་ཅིག་ཏུ་བཟློག་པ་བདེ་
བ་འབྱུང་བ་ཡོད་པ་མ་ཡིན་ནོ། །དེའི་ཕྱིར་རྒྱུ་སྟོབས་དང་ལྡན་པའི་ཕྱིར་ཡང་སྡུག་
བསྔལ་ཉིད་དུ་སྟོབས་དང་ལྡན་པ་ཡིན་ནོ། །གལ་ཏེ་ལྷ་སྦྱིན་བདེ་བ་དང་ལྡན་ནོ་
ཞེས་བརྗོད་པ་འདི་ཡོད་པས་ན་བདེ་བ་ཡོད་དོ་ཞེ་ན། འདུ་བྱེད་རྣམས་སྐད་ཅིག་
རེ་རེ་ལ་འཇིག་པའི་ངང་ཚུལ་ཅན་ཡིན་པས་སྐད་ཅིག་ལ་འཆི་བ་ཡིན་ལ། དེ་ཡང་
དུས་གསུམ་ལ་མི་འཁྲུལ་པས་ཁྱོད་འཆི་བཞིན་དུ་སྔར་གྱི་དུས་སོང་ཞིང་ད་ལྟ་འགྲོ་
བ་དང་མ་འོངས་པ་ན་འགྲོ་བར་འགྱུར་བ་ཡིན་ནོ། །དེའི་ཕྱིར་དུས་གསུམ་ལ་ཁྱབ་
པའི་འཆི་བས་འཆི་བཞིན་པ་ནི་བདེ་བར་འགྱུར་རོ་ཞེས་བྱ་བ་རྣམ་པ་ཀུན་ཏུ་མི་
རིགས་སོ། །གཞན་ཡང་སྡུག་བསྔལ་གྱི་རྒྱུ་རྟག་ཏུ་ཉེ་བའི་ཕྱིར་ཡང་བདེ་བའི་འདུ་
ཤེས་མི་རིགས་ཏེ། འདི་ལྟར་ལུས་ཅན་རྣམས་ལ་བཀྲེས་སྐོམ་ཚ་གྲང་སོགས་ལུས་
ལ་གནོད་པའི་རྒྱུ་རྟག་ཏུ་ཉེ་བར་ཡོད་པར་འགྱུར་ན། དུས་འཁོར་མོར་སྡུག་བསྔལ་
གྱིས་གནོད་བཞིན་པ་ནི་བདེ་བའོ་ཞེས་རྣམ་པ་ཀུན་ཏུ་མི་རིགས་སོ། །གལ་ཏེ་བདེ་
བ་རང་བཞིན་གྱིས་མེད་མོད། རྒྱུ་རྐྱེན་ཚོགས་པའི་སྒོ་ནས་ཡོད་ཅེ་ན། བདེ་བ་ནི་
ལུས་ལ་རག་ལས་པས། ལུས་ཀྱང་འབྱུང་བ་ལ་རག་ལས་ཤིང་། དེ་དག་རེ་རེ་ལ་
༡
1



བཞི་བརྒྱ་པའི་རྣམ་བཤད།
ལུས་བསྐྱེད་པའི་ནུས་པ་མེད་པས་འབྱུང་བ་ཀུན་ཚོགས་པ་ལས་སྐྱེ་བར་འགྱུར་རོ། །
འབྱུང་བ་རྣམས་ནི་ཕན་ཚུན་གནོད་པར་ཞུགས་པ་ཡིན་ཏེ། འདི་ལྟར་ས་ནི་རླུང་གི་
འགྲོས་རྡུག་པར་བྱེད་པ། རླུང་ནི་སའི་ཁམས་འཐོར་བར་བྱེད། ཆུ་ནི་མེའི་ཁམས་
ལ་གནོད་པར་བྱེད། མེ་ཡང་ཆུའི་ཁམས་སྐེམས་པར་བྱེད་པའི་ཕྱིར་རོ། །དེ་ལྟར་
འབྱུང་བ་རྣམས་ནི་ཕན་ཚུན་འགལ་བ་ཡིན་ལ། འགལ་བ་རྣམས་ཀྱང་ལུས་གཅིག་
ལ་ལྷན་ཅིག་ཏུ་ཚོགས་པ་ན་སྡུག་བསྔལ་གྱི་རྒྱུ་ཡིན་པའི་ཕྱིར་བདེ་བའོ་ཞེས་བྱ་བ་
རྣམ་པ་ཀུན་ཏུ་མི་རིགས་སོ། །
གལ་ཏེ་འབྱུང་བ་རྣམས་འགལ་ཡང་དེ་ཕྱིར་བཅོས་སུ་ཡོད་པས་དེ་ལས་
བདེ་བར་འགྱུར་རོ་ཞེ་ན། སྐྱེས་བུ་འདི་ན་བ་དང་ཚ་བ་ལ་སོགས་པའི་སྡུག་བསྔལ་
ཕྱིར་འཆོས་པའི་རྒྱུ་ཡང་རྟག་ཏུ་ཉེ་བར་ཡོད་པ་མ་ཡིན་གྱི། གང་གི་ཚེ་གྲང་བས་
ཉེན་པ་ན་དྲོ་བའི་ནུས་པ་ཅན་གྱི་བགོ་བ་དང་བཏིང་བ་ལ་སོགས་ལ་བརྟེན་ལ། ཚ་
བས་ཉེན་པ་ནི་བསིལ་བའི་ནུས་པ་ཅན་ཙནྡན་སོགས་ལ་བརྟེན་ནོ། །དེ་བས་ན་
གཉེན་པོ་བསྟེན་པས་སྡུག་བསྔལ་ཕྱིར་བཅོས་ཏེ་ཆུང་ངུར་སོང་བ་ཙམ་ལ་བདེ་
བར་རློམ་པར་ཟད་པས་བརླག་བཞིན་པ་སྟེ་སྡུག་བསྔལ་ཆུང་ངུ་སོང་བ་ཙམ་ནི་
བདེ་བའོ་ཞེས་རྣམ་པ་ཀུན་ཏུ་མི་རིགས་སོ། །གལ་ཏེ་འཇིག་རྟེན་ན་ལྷ་སྦྱིན་བདེ་
བར་ཉལ་འདུག་གོ་ཞེས་པ་སོགས་ཀྱི་ཐ་སྙད་མཐོང་བས་བདེ་བ་ཡོད་དོ་ཞེ་ན།
ལུས་སེམས་ཀྱི་འབད་རྩོལ་མེད་པར་ཉལ་བ་ལ་སོགས་པའི་སྤྱོད་པ་ཞེས་བྱ་བ་ས་
སྟེང་ན་ཡོད་པ་མིན་ལ། འབད་རྩོལ་ཡང་ལུས་སེམས་སྡུག་བསྔལ་བའི་རྒྱུ་ཡིན་
，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པས་ཉལ་བ་སོགས་ཀྱི་ལས་བྱེད་བཞིན་པ་བདེ་བ་ཡིན་ནོ་ཞེས་རྣམ་པ་ཀུན་ཏུ་མི་
རིགས་སོ། །གལ་ཏེ་འཇིག་རྟེན་ན་དབང་པོའི་བདེ་བའི་དོན་གྱི་ཕྱིར་སྡིག་པའི་
ལས་སྤྱད་པས་འདིའི་ཕྱིར་སྡུག་བསྔལ་མང་པོ་མྱོང་བའི་ཕྱིར་བདེ་བ་ཡོད་དོ་ཞེ་ན།
ཡུལ་ལ་བརྐམ་པ་རྣམས་ནི་དབང་པོའི་བདེ་བ་ཅུང་ཟད་ཀྱི་དོན་དུ་སྡིག་པ་སྤྱད་
པས་འདིར་འབད་པ་དང་བཅིང་བ་སོགས་དང་ཕ་རོལ་ཏུ་དམྱལ་བ་ལ་སོགས་ཀྱི་
སྡུག་བསྔལ་མྱོང་བར་འགྱུར་བས་མཁས་པ་བདག་བདེ་བར་འདོད་པས་འཇིག་
རྟེན་འདི་དང་གཞན་དུ་བདག་ཉིད་རྟག་ཏུ་སྡིག་པའི་རྒྱུ་ཅན་གྱི་སྡུག་བསྔལ་ལས་
བསྲུང་བར་བྱ་དགོས་པས། དེའི་ཕྱིར་བདེ་བའི་དོན་དུ་སྡིག་པ་སྤྱད་ནས་ངན་འགྲོ་
ཡོད་ན་བདེ་བའོ་ཞེས་རྣམ་པ་ཀུན་ཏུ་མི་རིགས་སོ། །
གལ་ཏེ་འདི་ན་སྐྱེས་བུ་བདེ་བ་དོན་དུ་གཉེར་བ་རྣམས་རྟ་དང་གླང་པོ་
སོགས་ བཞོན་ པ་ རྣམས་ ལ་ཞོན་ པར་ བྱེད་ པ་ དེ་དག་ལ་བདེ་བ་ཡོད་དོ་ཞེ་ན།
བཞོན་པ་དང་བཟའ་བཏུང་སོགས་བདེ་བའི་རྒྱུར་ཡོད་པ་དེ་དག་ལ་མི་རྣམས་ཀྱི་
བདེ་བ་རྟག་ཏུ་ཡོད་པ་མ་ཡིན་ཏེ། དེ་དག་ཡུན་རིང་དུ་བསྟེན་པ་ན་མཐར་སྡུག་བསྔལ་
འཕེལ་བར་མཐོང་བའི་ཕྱིར། དང་པོར་བཞོན་པ་སོགས་གང་ལ་སྡུག་བསྔལ་ཆུང་
ངུ་ཙམ་ལས་མེད་པ་དེ་ལ་མཐར་སྡུག་བསྔལ་ཆེན་པོར་འཕེལ་བ་ག་ལ་ཡོད། དེ་
བས་ན་ཐོག་མཐའ་བར་གསུམ་དུ་སྡུག་བསྔལ་ཁོ་ན་འབྱུང་བས་བཞོན་པ་སོགས་
ལ་བདེ་བ་མེད་དོ། །གལ་ཏེ་སྡུག་བསྔལ་ཕྱིར་བཅོས་ཀྱི་བདེ་བ་ནི་ཡོད་དེ། དེ་
མེད་ན་སྡུག་བསྔལ་མི་འཆོས་པ་ཞིག་ན། ཕྱིར་འཆོས་པར་བྱེད་པའི་ཕྱིར་རོ་ཞེ་ན། །



བཞི་བརྒྱ་པའི་རྣམ་བཤད།
གསེར་གྱི་སྣོད་དང་སའི་སྣོད་དུ་སྐྱུགས་པ་གཉིས་ཀ་ཡང་སྡུག་བསྔལ་དུ་མཚུངས་
ཀྱང་ཇི་ལྟར་ཕྱུག་པོ་འགའ་ཞིག་བདག་ཉིད་གསེར་གྱི་སྣོད་དུ་སྐྱུགས་ཤིང་། བྲན་
མོ་སའི་སྣོད་དུ་སྐྱུགས་པ་མཐོང་བ་ན། བདག་ཉིད་ནི་དབང་ཐང་ཕུན་སུམ་ཚོགས་
པའོ་སྙམ་ན་དགའ་བདེ་བཞིན་དུ་བྱིས་ པ་ཐོས་པ་དང་མི་ལྡན་པ་རྣམས་ཀྱང་ཆ་
གྲང་སོགས་ཀྱི་སྡུག་བསྔལ་ཕྱིར་བཅོས་པ་ཙམ་ལ་བདེ་བར་སེམས་སོ། །གལ་ཏེ་
བདེ་བ་ཡོད་དེ། ཕྲག་པའི་ཁུར་ཁྱེར་བ་གཅིག་ནས་གཅིག་ཏུ་སྤྲོ་བ་ན་བདེ་བའི་བློ་
འབྱུང་བས་སོ་ཞེ་ན། དེ་ལ་ཡང་བདེ་བ་མེད་དེ། འདི་ལྟར་གཡས་པས་ཡུན་རིང་དུ་
ཁུར་ཁྱེར་བས་སྡུག་བསྔལ་ཆེན་པོ་འཕེལ་བས་སྐྱོ་བ་ན་གཡོན་པར་སྤོ་ལ། དེ་ཡང་
དང་པོར་སྡུག་བསྔལ་ཆུང་དུ་བརྩམས་པས་སྔར་གྱི་སྡུག་བསྔལ་ཆེར་སྐྱེས་ཤིང་
འཕེལ་བ་ལྡོག་པ་ན་བདེ་བའི་བློ་སྐྱེ་བར་ཟད་ཀྱི། དང་པོ་སྡུག་བསྔལ་ཆུང་ངུ་བརྩམས་
པ་ལའང་བདེ་བ་ཅི་ཡོད། འང་ཞེས་པས་སྡུག་བསྔལ་ཆེན་པོ་འགགས་པ་ལའང་
བདེ་བ་ཅི་ཡོད། གང་གི་ཕྱིར་རྣམ་པར་དཔྱད་ན་བདེ་བ་ཅུང་ཟད་ཀྱང་ཡོད་པ་མ་
ཡིན་པ་དེའི་ཕྱིར་ཐུབ་པས་ཀཱཏྱཱའི་བུ་སྐྱེ་བ་ནའང་སྡུག་བསྔལ་ཁོ་ན་སྐྱེའོ། །འགག་
པ་ནའང་སྡུག་བསྔལ་ཁོ་ན་འགག་གོ་ཞེས་སྐྱེ་འཇིག་དག་སྡུག་བསྔལ་ཡིན་ནོ་ཞེས་
གསུངས་པའོ་སྙམ་དུ་སེམས་སོ། །གལ་ཏེ་སྡུག་བསྔལ་རང་བཞིན་གྱིས་ཡོད་ཀྱང་
བདེ་བ་ཤས་ཆེན་པོས་བསྒྲིབས་པས་མི་མཐོང་ངོ་ཞེ་ན། སོ་སོའི་སྐྱེ་བོས་སྡུག་བསྔལ་
ནི་རང་བཞིན་གྱིས་གྲུབ་ཀྱང་བདེ་བས་གཡོགས་པ་ལྟར་དུ་བྱས་པས་མི་མཐོང་
བར་འདོད་ན། གང་གིས་སྡུག་བསྔལ་སྒྲིབ་པར་འགྱུར་བའི་བདེ་བ་ཞེས་བྱ་བ་ཅུང་



E
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཟད་ཀྱང་མེད་ན་ཇི་ལྟར་སྡུག་བསྔལ་བསྒྲིབས་པས་མི་མངོན་པར་འགྱུར་ཏེ་བདེ་
བ་ཇི་ལྟར་མེད་པ་ཡང་བཤད་ཟིན་ཏོ། །གལ་ཏེ་ལུས་རང་བཞིན་གྱིས་སྡུག་བསྔལ་
བ་ཡིན་ན་ཉེ་བར་བསྟན་པས་ཅི་བྱ་སྟེ། ཉི་ཚན་དྲོའོ་ཞེས་བསྟན་མི་དགོས་པ་བཞིན་ནོ་
ཞེ་ན། སྡུག་བསྔལ་གྱི་རང་བཞིན་ཡིན་ཡང་གཏི་མུག་གིས་བསྒྲིབས་པས་བྱིས་པ་
རྣམས་ ཀྱིས་དེའི་ རང་ བཞིན་ མི་རྟོགས་ པས་ན་ ཁྱོད་ ལུས་ སྔག་ བསྔལ་ གྱི་ རང་
བཞིན་ཅན་ལ་ཆགས་པ་དང་བྲལ་བ་མེད་དོ་ཞེས་སོ་སོའི་སྐྱེ་བོ་རྣམས་ལ་བསྟན་
པར་བྱ་དགོས་སོ། །དེའི་རང་བཞིན་ལ་གཞན་བཞིན་དུ་གཏི་མུག་གིས་བསྒྲིབས་
པས་མི་མཐོང་བ་དེས་ན། ཆེ་ཞེ་འདི་ནི་སྒྲིབ་པ་རྣམས་ཀྱི་མཆོག་སྟེ། གང་འདི་མ་
རིག་པའི་སྒྲིབ་པའོ་ཞེས་དེ་བཞིན་གཤེགས་པ་རྣམས་ཀྱིས་གཏི་མུག་སྒྲིབ་པ་ཀུན་
གྱི་ཐ་མར་གསུངས་སོ། །གཉིས་པ་ནི། ལུས་མི་རྟག་པ་ཡིན་ཡང་བདེ་བ་ཡོད་དོ་
ཞེ་ན། མི་རྟག་པ་ལ་ངེས་པར་གནོད་པར་འགྱུར་ཏེ། ཡིད་འབྱུང་བར་བྱེད་པའི་
ཕྱིར། གང་ལ་ཡིད་འབྱུང་བའི་མཚན་ཉིད་ཀྱི་གནོད་པ་ཡོད་པ་དེ་ནི་བདེ་བ་མིན་ཏེ།
དེའི་ཕྱིར་མི་རྟོག་པ་གང་ཡིན་པ་ཐམས་ཅད་སྡུག་བསྔལ་ཞེས་བྱ་བར་འགྱུར་ཏེ།
དཔེར་ན། ལན་ཚྭའི་འབྱུང་ཁུངས་སུ་ལྷུང་བ་ཐམས་ཅད་ལན་ཚྭ་ཅན་དུ་འགྱུར་བ་
བཞིན་དུ་མི་རྟག་པ་ཐམས་ ཅད་ སྡུག་བསྔལ་ བ་ཡིན་པས་འདུ་བྱེད་ཐམས་ཅད་
སྡུག་བསྔལ་གྱི་བདག་ཉིད་དོ། །
གཉིས་པ་རབ་ཏུ་བྱེད་པའི་དགོས་པ་བསྟན་པ་ནི། དེ་ལྟར་རབ་ཏུ་བྱེད་
པ་འདིས་ནི་མདོ་ལས། སྐྱེ་བ་སྡུག་བསྔལ་ལོ། །རྒ་བ་སྡུག་བསྔལ་ལོ། །སྡུག་པ་
(2)
đ)
༢y(5



བཞི་བརྒྱ་པའི་རྣམ་བཤད།
དང་འབྲལ་བ་སྡུག་བསྔལ་ལོ། །མི་སྡུག་པ་དང་ཕྲད་པ་སྡུག་བསྔལ་ལོ། །གང་
འདོད་པ་བཙལ་དུ་མ་རྙེད་པ་དེ་ཡང་སྡུག་བསྔལ་ལོ། །མདོར་ན་ཉེ་བར་ལེན་པའི་
ཕུང་པོ་ལྔ་ནི་སྡུག་བསྔལ་ལོ་ཞེས་གང་གསུངས་པའི་རྣམ་པར་བཤད་པས་ཁམས་
གསུམ་མཐའ་དག་སྐྱེ་བ་དང་འཇིག་པ་ལ་སོགས་པ་སྡུག་བསྔལ་གྱི་གཏམ་གྱིས་
གདུལ་བྱའི་སྐྱེ་བོ་འཁོར་བའི་བཙོན་རའི་ཚོགས་ལ་སྐྱོ་བ་སྐྱེད་ནས། དེར་ལྷུང་
བའི་སེམས་ཅན་རྣམས་སྙིང་རྗེ་ཆེན་པོའི་རྒྱུ་ཅན་བྱང་ཆུབ་ཀྱི་སེམས་དང་གཉིས་
སུ་མེད་པའི་ཡེ་ཤེས་ཀྱིས་སྦྱངས་པ་ལ་རབ་ཏུ་འགོད་པར་བྱེད་པ་ཡིན་ནོ། །དགོས་
པ་དེ་ལྟ་བུའི་དབང་གིས། མི་རྟག་པ་ལ་ངེས་པར་གནོད། །གང་ལ་གནོད་ཡོད་དེ་
བདེ་མིན། །དེ་ཕྱིར་མི་རྟག་གང་ཡིན་པ། །ཐམས་ཅད་སྡུག་བསྔལ་ཞེས་བྱར་
འགྱུར། །ཞེས་གསུངས་པར་ཟད་ཀྱི། བྱིས་པའི་སྐྱེ་བོ་མ་རིག་པའི་རབ་རིབ་ཀྱིས་
བློའི་མིག་བསྒྲིབས་པ་དག་གིས་ རང་གི་ཕྱིན་ཅི་ལོག་གི་རྟོག་པ་ཚད་མར་བྱས་
ནས། སྡུག་བསྔལ་ཕྱིར་བཅོས་པ་ཙམ་ལ་བདེ་བར་ཐ་སྙད་བྱས་པ་ནི་འདིར་འགོག་
པ་མ་ཡིན་ཏེ། ཀུན་རྫོབ་ལ་སྐུར་བ་བཏབ་པར་འགྱུར་བས་སོ། །གལ་ཏེ་བདེ་བ་
དང་སྡུག་བསྔལ་གཅིག་པར་ཡང་རྫས་སུ་མ་གྲུབ་ཅིང་ཐ་སྙད་ཙམ་དུ་ཡང་ཡོད་
པར་འདྲ་ན། ཕྱིན་ཅི་ལོག་པ་དང་མ་ལོག་པའི་ཁྱད་པར་ཇི་ལྟར་རུང་ཞེ་ན། བདེན་
མོད་ཀྱི། འོན་ཀྱང་གཞུང་དུ་ཇི་སྐད་བསྟན་པའི་ཡང་དག་ཀུན་རྫོབ་ལ་འཇུག་པའི་
རིགས་པས་ལུས་སྡུག་བསྔལ་གྱི་རང་བཞིན་དུ་གྲུབ་པའི་ཕྱིར་དང་། བདེ་བར་འཛིན་
པ་ལ་གནོད་པའི་ཕྱིར་ཡང་དག་ཀུན་རྫོབ་ལ་ལྟོས་ནས་སྡུག་བསྔལ་ཕྱིན་ཅི་མ་
ད
ད -



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལོག་པ་དང༌། བདེ་བ་ཕྱིན་ཅི་ལོག་ཏུ་རྣམ་པར་བཞག་གོ །ཕྱིན་ཅི་མ་ལོག་པ་
གཞན་གསུམ་ཡང་དེ་བཞིན་དུ་ཤེས་པར་བྱ་སྟེ། འདི་ལྟར་འཇིག་རྟེན་གྱི་ཐོག་མ་
མེད་པ་ནས་ཞུགས་པའི་ཐ་སྙད་ཀྱི་རྗེས་སུ་འབྲང་བའི་ཕྱིན་ཅི་ལོག་ཚད་མར་བྱས་
ནས་རྒྱུན་བརྟན་པ་རྣམས་ལ་རྟག་པ་དང༌། ཁ་དོག་དང་དབྱིབས་ཕུན་སུམ་ཚོགས་
པའི་སྐྱེས་པ་དང་བུད་མེད་ཀྱི་ལུས་ལ་གཙང་བ་དང་། ཕུང་པོ་ལ་བརྟེན་ནས་བཏགས་
པའི་གང་ཟག་ལ་བདག་ཅེས་ཐ་སྙད་བྱས་པ་རྣམས་ནི་ལོག་པའི་ཀུན་རྫོབ་བདེན་
པར་གྲུབ་ལ། དེ་དག་ལ་ཡང་བཤད་པ་དང་འཆད་པར་འགྱུར་བའི་ཡང་དག་ཀུན་
རྫོ་བ་ལ་འཇུག་པའི་རིགས་པས་གནོད་པའི་ཕྱིར་ཡང་དག་ཀུན་རྫོ་བ་ལ་ལྟོས་ནས་
ཕྱིན་ཅི་ལོག་ཏུ་རྣམ་པ་ ར་བཞག་ལ། མི་རྟག་པ་ལ་སོགས་པ་གསུམ་ཕྱིན་ཅི་མ་
ལོག་པར་རྣམ་པར་བཞག་གོ །ཡང་དག་པར་ན་མི་རྟག་པ་ལ་སོགས་པ་བཞི་ཡང་
ཕྱིན་ཅི་ལོག་ཡིན་ཏེ། སྟོང་པ་ཉིད་ལ་རྟག་པ་དང་མི་རྟག་པ་ལ་སོགས་པ་གང་
དུའང་དཔྱད་དུ་མེད་པའི་ཕྱིར་རོ། །དེ་སྐད་དུ་ཡང་དབུ་མའི་རྩ་བར། གལ་ཏེ་མི་
རྟག་རྟག་གོ་ཞེས། །དེ་ལྟར་འཛིན་པ་ལོག་ཡིན་ན། །སྟོང་ལ་མི་རྟག་པ་ཉིད་ཅེས། །
འཛིན་པ་ཇི་ལྟར་ལོག་མ་ཡིན། །ཞེས་གསུངས་པ་ལྟར་རོ། །རྣལ་འབྱོར་སྤྱོད་པ་
བཞི་བརྒྱ་པ་ལས། བདེ་བར་འཛིན་པ་སྤོང་བའི་ཐབས་བསྟན་པ་སྟེ་རབ་བྱེད་གཉིས་
པའི་འགྲེལ་པའོ།། །། །
གསུམ་པ་གཙང་བ་ཕྱིན་ཅི་ལོག་སྤོང་བའི་ཐབས་བསྟན་པ་ལ། ལུས་མི་
གཙང་བ་བསྒོམ་པ་དངོས་དང༌། སྤྱིའི་དོན་བསྡུ་བ་གཉིས་ཀྱི། དང་པོ་ལ། བུད་



བཞི་བརྒྱ་པའི་རྣམ་བཤད།
མེད་ཀྱི་ལུས་ལ་གཙང་བར་ཞེན་པ་དགག་པ་དང་། ལུས་སྤྱི་ལ་གཙང་བར་ཞེན་པ་
དགག་པ་གཉིས་ཀྱི། དང་པོ་ལ། ཡུལ་བུད་མེད་ལ་ཆགས་པ་ཐུན་མོང་དུ་དགག
ཡུལ་བུད་མེད་ཀྱི་སྐྱོན་བསྟན། ཡུལ་ཅན་ཆགས་པའི་སྐྱོན་བསྟན་པ་གསུམ་གྱི།
དང་པོ་ལ། ཡུལ་བུད་མེད་ལ་ཆགས་པ་ཐུན་མོང་དུ་དགག གཟུགས་མཛེས་ལ་
ཆགས་པ་ཁྱད་པར་དུ་དགག བུད་མེད་ཀྱི་སྐྱོན་བསྟན་པ་གསུམ་གྱི། དང་པོ་ནི་
གལ་ཏེ་འདུ་བྱེད་སྡུག་བསྔལ་གྱི་བདག་ཉིད་ཡིན་མོད། དེ་ལྟར་ན་ཡང་ཡུལ་ཡིད་
དུ་འོང་བ་ལ་སྤྱོད་པའི་རོས་ཚིམ་པ་བདེ་བར་འགྱུར་བས། དེའི་ཕྱིར་ན་ཚོད་དང་པོ་
ལ་ཡུལ་ཉེ་བར་ལོངས་སྤྱོད། བར་དུ་ནོར་བསགས། ཐ་མར་ཆོས་བསྟེན་ནོ་ཞེ་ན།
གལ་ཏེ་ཡུལ་རྣམས་ལ་ཚད་ཅུང་ཟད་ཅིག་ཡོད་ན། ན་ཚོད་དང་པོ་ལ་འདི་ཟད་པར་
ཐོབ་པར་བྱས་ནས་བདེ་བ་སྲིད་པ་ཞིག་ན། ཡུན་ཤིན་ཏུ་རིང་པོར་ལོངས་སྤྱོད་ཀྱང་
འདོད་པའི་ཡུལ་ལ་མུར་ཐུག་ཅིང་ཟད་པ་ཡོད་པ་མ་ཡིན་ཏེ། བྱིས་པ་རྣམས་ཀྱིས་
ཐོག་མ་མེད་པ་ནས་ཡུལ་སྤྲད་ཀྱང་ད་དུང་ཡུལ་ལ་སྲེད་པ་མ་ལོག་པའི་ཕྱིར་རོ། །
དེ་བས་ན་སྨན་པ་ངན་པ་ནད་ཀྱི་མཚན་ཉིད་མི་ཤེས་པས་ནད་ཟད་པའི་དོན་དུ་
འབད་ཀྱང་ནད་མཐར་དབྱུང་མི་ནུས་པས་ལུས་ཀྱི་གསོ་སྤྱད་དོན་མེད་པ་ལྟར་ཁྱོད་
ཀྱང་ཡུལ་ཟད་པར་ཐོབ་པར་བྱ་བའི་ཕྱིར་ཡུལ་ལ་བསྟེན་པའི་ངལ་བ་འབྲས་བུ་
མེད་པར་འགྱུར་རོ། །གལ་ཏེ་ཆུས་ངོམས་པ་ན་སྐོམ་པ་མེད་པ་ལྟར་འདོད་པས་
ཚིམ་པ་ན་སྲེད་པ་མེད་པར་འགྱུར་རོ་ཞེ་ན། འདོད་པ་བསྟེན་པས་འདོད་པའི་སྲེད་
པ་ལྡོག་པར་མི་འགྱུར་ཏེ། འདི་ལྟར་ཡུལ་དམན་པ་ས་ཟ་བ་བསྟེན་ཅིང་གོམས་
»）



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པར་བྱེད་པ་འགའ་ཞིག་ལ་སའི་སྲེད་པ་ལྡོག་པ་མེད་ཅིང་གོང་ནས་གོང་དུ་འཕེལ་
བ་དེ་བཞིན་དུ། འདོད་པའི་ཡུལ་བསྟེན་བཞིན་པའི་མི་རྣམས་ལའང་འདོད་པའི་
རེ་བ་གོང་ནས་གོང་དུ་འཕེལ་ཞིང་མི་ལྡོག་པ་ཡང་དེ་བཞིན་ཏེ། འདོད་པ་བསྟེན་
པས་ནི་རིགས་མཐུན་གྱི་ས་བོན་གསོས་བཏབ་ནས་འདོད་པ་སྟོབས་ལྡན་དུ་སྐྱེད་
པར་བྱེད་པས་སོ། །
དེ་བས་ན་སྐད་ཅིག་རེ་རེ་བཞིན་འཕེལ་བའི་ཤགས་ཅན་འདོད་ པས་
གཡེངས་པའི་མི་ལ་ཚིམ་པ་ག་ལ་ཡོད། གཉིས་པ་ནི། གལ་ཏེ་གོང་གི་ཉེ་བར་
བསྟན་པ་འདིས་བུད་མེད་ཐུན་མོང་བ་ལས་ཆགས་པ་བཟློག་ནུས་ཀྱང་། བུད་མེད་
ཤིན་ཏུ་གཟུགས་བཟང་མོ་ཅན་དག་ལ་ཆགས་པ་ཇི་ལྟར་བཟློག་ཅེ་ན། བུད་མེད་
ཀུན་གྱི་མི་གཙང་བའི་ཕྱོགས་རང་གི་ངང་གིས་དྲི་ང་ཞིང་རྟག་ཏུ་འཛག་པ་ལུས་ཀྱི་
གྲོང་ཁྱེར་གྱི་མི་གཙང་བའི་གཏོར་ཁུང་དུ་གྱུར་པ། བཤང་ཁང་ལྟར་སྐྱེ་བོ་མང་
པོས་བླུགས་པའི་མི་གཙང་བ་ནོད་པ་ལུས་ཀྱི་སྦུབས་ཀྱི་རྨ་ཐ་ཆད་ཤིན་ཏུ་ཆེན་པོ།
དེའི་རང་བཞིན་ཡོངས་སུ་རྟོགས་པ་པོ་རྣམ་པ་དང་ལྡན་པ་རྣམས་ཀྱི་འདོད་ཆགས་
དང་བྲལ་བའི་རྒྱུ་གཉིས་སུ་མེད་པ་དེ་ལ་བྱིས་པ་རང་གི་སེམས་ཕྱིན་ཅི་ལོག་མ་
གཏོགས་པ་འཁྲིག་པའི་རེག་པ་ལ་ཐ་དད་ཅུང་ཟད་ཡོད་པ་མིན་ཞིང་། དེའི་གཟུགས་
ནི་ལྟ་བའི་སྤྱོད་ཡུལ་དུ་གྱུར་པའི་ཁྱི་དང་བྱ་རོག་སོགས་གཞན་གྱིས་ཀྱང་ལོངས་
སྤྱོད་ཅིང་། དངོས་པོ་ཐུན་མོང་བ་ལ་ཞེན་པ་བསྐྱེད་པ་མི་རིགས་པས། བུད་མེད་
ཀྱི་ཁོག་པ་ལ་བརྐམ་པ་ཁྱོད་ལ་མོ་མཆོག་གིས་ཡོན་ཏན་ལྷག་པོ་ཅི་ཞིག་སྐྱེད་སྨོས་
ད{{ }



བཞི་བརྒྱ་པའི་རྣམ་བཤད།
ཤིག དེའི་ཕྱིར་བུད་མེད་མཆོག་ལ་མངོན་པར་ཞེན་པར་མི་བྱའོ། །གཞན་ཡང་
བུད་མེད་མཆོག་ནི་བླུན་པོའི་འདོད་ཆགས་ཀྱི་རྒྱུ་མ་ཡིན་ཏེ། ཡིན་ན་དེ་ལས་གཞན་ལ་
འདོད་ཆགས་སྐྱེ་བ་མི་རིགས་ན། གཟུགས་ངན་མ་ལ་ཡང་ཆགས་པ་སྐྱེ་བར་མཐོང་
བའི་ཕྱིར་རོ། །འདི་ལྟར་སྐྱེས་བུ་གང་ལ་བུད་མེད་གང་ཞིག་གཟུགས་ངན་ཡང་
རང་གི་ཡིད་དུ་འོང་བར་གྱུར་པ་ན་དེ་ནི་དེ་ཡིས་འཚེངས་པར་རློམ་ཞིང་ཆགས་
པར་འགྱུར་གྱི་གཟུགས་བཟང་བ་ཉིད་འདོད་ཆགས་ཀྱི་རྒྱུ་མ་ཡིན་ཏེ། ཁྱི་དང་བོང་
བུ་ལ་སོགས་པ་རྣམས་ལའང་རང་རང་གི་མོ་ལ་ཆགས་པ་ཐུན་མོང་དུ་སྐྱེ་བས་སོ། །
དེ་བས་ན་གཏི་མུག་ཁོ་ན་འདོད་ཆགས་ཀྱི་རྒྱུ་ཡིན་པས་བློ་གྲོས་ངན་པ་ཁྱོད་ཅིས་
ནི་བུད་མེད་གཟུགས་བཟང་ཁོ་ན་ལ་ཆགས། གལ་ཏེ་བུ་མོ་ཡན་ལག་ཀུན་མཛེས་
པ་ནི་རྙེད་པར་དཀའ་བས་དེ་ལ་ཆགས་པར་རིགས་སོ་ཞེ་ན། ཁྱོད་ལ་ཡན་ལག་
ཀུན་མཛེས་པའི་བུ་མོ་གང་ཡིན་པ་དེ་ནི་སྔར་ཁྱོད་ལ་མ་སོང་གོང་དུ་སྐྱེས་པ་ཀུན་
གྱི་ཐུན་མོང་བ་ཡིན་ཏེ། བུ་མོ་རྣམས་ནི་ཁྱོ་ཡི་དོན་དུ་ཡིན་པས་ཁྱོ་ལའང་ངེས་པ་
མེད་པའི་ཕྱིར་རོ། །དཔེར་ན་ལམ་པོ་ཆེའི་ཟོང་བཞིན་ནོ། །ཀུན་གྱི་ཐུན་མོང་དུ་
གྱུར་པ་དེ་རྙེད་པས་ཁྱོད་ལ་ངོ་མཚར་ཇི་ལྟར་ཡང་ནི་འགྱུར་ཏེ་ངོ་མཚར་ཅི་ཡོད།
གང་གིས་ན་དེ་ལ་ཡ་མཚན་དུ་བཟུང་བས་ཆགས་པར་བྱེད། གལ་ཏེ་བུད་མེད་
ཐམས་ཅད་ཆགས་པའི་རྒྱུ་མ་ཡིན་ཡང་གང་ལ་སྤྱོད་ལམ་མཛེས་པ་དང་། རང་བཞིན་
དྲང་བ་སོགས་ཡོན་ཏན་དང་ལྡན་པ་དེ་ལ་ཆགས་པར་རིགས་སོ་ཞེ་ན། གལ་ཏེ་ཡོན་
ཏན་དང་ལྡན་པ་སྡུག་པ་དེ་འདོད་ཆགས་ཀྱི་རྒྱུ་དང་། བཟློག་པ་སྐྱོན་དང་ལྡན་པ་
231



གངས་ཅན་རིག་བཅུད་ལས། རྗེ་བཙུན་རེང་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུ། པོད་བཞི་པ།
ལ་ནི་འདོད་ཆགས་ལས་བཟློག་པ་ཞེ་སྡང་གི་རྒྱུར་མཐོང་བ་ན། འོ་ན་ནི་བུད་མེད་
མཆོག་འདོད་ཆགས་ཀྱི་རྒྱུ་མ་ཡིན་ཏེ། སྐྱོན་ཡོན་ཏན་གཉིས་མཐའ་གཅིག་ཏུ་རྣམ་
པར་གནས་པ་མེད་པས་ཡུལ་གཅིག་ལ་སྔ་ཕྱི་རིམ་ཅན་དུ་གཉིས་ཆར་འབྱུང་བ་
མཐོང་བས་སོ། །དེ་བས་ན་སྔ་མ་ཡོན་ཏན་དང་ལྡན་པའམ། ཕྱི་མ་ཅིག་ཤོས་སྐྱོན་
དང་ལྡན་པ་གཉིས་ལས་ནི་གང་ཞིག་བདེན་པར་འགྱུར། དེས་ན་སྐྱོན་ཡོན་གང་
ཡང་མཐའ་གཅིག་ཏུ་གནས་པ་མེད་པས་དེ་དག་གི་སྒོ་ནས་ཆགས་སྡང་གང་ཡང་
འཇུག་པ་མི་རིགས་སོ། །གལ་ཏེ་ཡོན་ཏན་མེད་པ་རྣམས་ལ་རྗེས་སུ་མི་མཐུན་པའི་
ཕྱིར་ཆགས་པར་མི་འགྱུར་གྱི། རྗེས་སུ་མཐུན་པའི་ཡོན་ཏན་དང་ལྡན་པ་ཁོ་ན་ལ་
ཆགས་སོ་ཞེ་ན། འདོད་པས་ཟིལ་གྱིས་མནན་ཅིང་ཁྲེལ་ངོ་ཚ་དང་བྲལ་བའི་བླུན་
པོ་རྣམས་ཀྱི་འདོད་ཆགས་ནི་བུད་མེད་ཡོན་ཏན་དང་ལྡན་པ་འབའ་ཞིག་ལ་མི་
སྐྱེའི་ཡོན་ཏན་ཡོད་མེད་ཀུན་ལ་ཁྱད་པར་མེད་པར་སྐྱེ་བར་འགྱུར་ཏེ། ཕྱི་རོལ་གྱི་
རྒྱུ་ལ་མི་ལྟོས་པར་གཏི་མུག་ཕལ་ཆེ་བ་ལས་སྐྱེ་བས་སོ། །དེ་བས་ན་ཡོན་ཏན་མཐོང་
བ་སོགས་ཀྱི་རྒྱུ་མེད་པར་འཇུག་པའི་བྱིས་པ་རྣམས་ཀྱི་འདོད་ཆགས་ལྡོག་པ་རྒྱུ་
དགག་པ་ལ་ལྟོས་པ་ལས་ག་ལ་ཞིག་ཡིན། དེའི་ཕྱིར་བུད་མེད་ལ་ཆགས་པ་ཡོན་
ཏན་དང་ལྡན་པའི་རྒྱུ་མཚན་དུ་མི་རིགས་སོ། །
གསུམ་པ་ནི། གལ་ཏེ་བུད་མེད་ནི་སྐྱེས་པ་ཤི་བའི་རྗེས་སུ་ལྕེབ་པར་ནུས་
པས། ཤིན་ཏུ་ཆགས་པ་དང་འབྲེལ་བའི་བུད་མེད་བསྟེན་པར་འོས་སོ་ཞེ་ན། བུད་
མེད་ནི་ཇི་སྲིད་དུ་འགའ་དང་བྲལ་བས་སྐྱེས་པ་གཞན་གྱི་རོ་ཤེས་པར་མ་གྱུར་པ་



བཞི་བརྒྱ་པའི་རྣམ་བཤད།
དེ་སྲིད་དུ་བུད་མེད་དེ་ནི་སྐྱེས་པ་ཁྱོ་ལ་སྡུག་ཅིང་མངོན་པར་དགའི། གང་ཚེ་སྐྱེས་
པ་གཞན་གྱི་རོ་མྱངས་པ་དེའི་ཚེ་ནི་ཁྱོད་གཅིག་པུ་ལ་མི་དགའ་སྟེ། དེའི་ཕྱིར་ནད་
ངན་དང་མཚུངས་པར་རྟག་ཏུ་སྐྱེས་པ་གཞན་གྱི་རྐྱེན་ལས་བསྲུང་བར་བྱ་དགོས་
པའི་བུད་མེད་ལ་ནི་ཡིད་བརྟན་པར་མི་བྱ་སྟེ། འཁྲུགས་པའི་རྐྱེན་ཉེ་བར་གྱུར་ན་
རྣམ་པར་འགྱུར་བ་ལ་བརྟེན་པའི་ཕྱིར་རོ། །གཉིས་པ་ལ་སྐྱོན་དངོས་དང་། བུད་
མེད་བདེ་བའི་རྒྱུ་ཡིན་པ་དགག དེ་ལ་ཕྲག་དོག་དང་ཆགས་པ་མི་རིགས་པར་བསྟན་
པ་གསུམ་གྱི། དང་པོ་ནི། གལ་ཏེ་ལུགས་ཀྱི་བསྟན་བཅོས་ལས། ལང་ཚོ་ལ་བབ་
པའི་ན་ཚོད་དང་པོ་ལ་འདོད་པ་བསྟེན་པར་བསྟན་ལ། བསྟན་བཅོས་བཞིན་བྱེད་
པ་ཡང་བྱ་བ་མ་ཡིན་པ་བྱེད་པར་མི་འགྱུར་རོ་ཞེ་ན། རང་གཞན་དོན་མ་ཡིན་པ་ལ་
སྲོར་བར་བྱེད་པ་འདོད་པའི་དུག་གིས་མྱོས་པ་དག་གིས་སྦར་བའི་ཚིག་ལ་མཁས་
པ་སུ་ཞིག་ཚད་མར་བྱེད། འདི་ལྟར་ཆགས་ཅན་རྣམས་ཀྱིས་དར་མར་རང་གིས་
འདོད་པ་སྤྱོད་པའི་གདུང་བ་བྱས་པ་གང་ཡིན་པ་དེ་ནི་འདོད་ཆགས་དང་བྲལ་བ་
མ་ཡིན་དུ་ཟིན་ཀྱང་། རྒན་པོའི་གནས་སྐབས་སུ་དྲན་པ་ཙམ་གྱིས་མི་འདོད་ཅིང་
ཡིད་འབྱུང་བ་འགྱུར་ན། ཇི་ལྟར་གྲོལ་བ་དགྲ་བཅོམ་པ་རྣམས་འདོད་ཆགས་ཀྱི་
སྤྱོད་པ་དེ་ལ་ཤིན་ཏུ་སྨད་ཅིང་གདུང་བར་མི་འགྱུར་ཏེ་འགྱུར་བ་ཁོ་ནའོ། །
གཉིས་པ་ནི། གལ་ཏེ་བུད་མེད་ཀྱི་བདེ་བ་ནི་འདོད་པའི་ཁམས་ལ་བདེ་
བའི་མཆོག་ཡིན་ལ། དེའི་རྒྱུ་ནི་བུད་མེད་ཡིན་པས་དེའི་ཕྱིར་བུད་མེད་ཡོངས་སུ་
བཟུང་བར་བྱའོ་ཞེ་ན། འདོད་ཆགས་ཀྱི་བདེ་བ་ནི་ཡང་དག་པར་བདེ་བ་མ་ཡིན་ཏེ།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཕྱིན་ཅི་ལོག་གི་བློས་བདེ་བར་སྒྲོ་བཏགས་པ་ཙམ་ཡིན་པའི་ཕྱིར་རོ། །འདི་ལྟར་
མ་ཆགས་པ་ལ་བུད་མེད་དང་ཕྲད་པའི་བདེ་བ་མེད་ཅིང༌། འདོད་ཆགས་པ་དེ་ཡང་
ཆགས་ཡུལ་ཡང་དག་པར་འདོད་བྱའི་དངོས་པོ་མ་ཡིན་པ་ལ་དེར་ཞེན་ནས་འཇུག་
པས། དངོས་པོའི་གནས་ལུགས་ལ་རྨོངས་པའི་བླུན་པོ་མིན་པ་ལ་མི་འབྱུང་ལ།
བླུན་པོ་གང་ཡིད་རྟག་ཏུ་གནས་ལུགས་ལ་ཕྱིར་ཕྱོགས་པ་དེ་ཡི་ཡང་དག་པའི་བདེ་
བ་ཅི་འདྲ་ཞིག་རིག་པར་འགྱུར་ཏེ། ཕྱིན་ཅི་ལོག་གི་རྟོག་པ་ཙམ་མ་གཏོགས་པ་
བདེ་བ་ཅུང་ཟད་ཀྱང་རིག་པ་མེད་དོ། །
གཞན་ཡང་ལོངས་སྤྱོད་ པའི་དོན་དུ་བུད་མེད་ཡོངས་སུ་འཛིན་ན་ཡང་
སྐྱེས་པ་གཞན་ལ་སེར་སྣ་མེད་པ་འི་སྒོ་ནས་བྱ་བར་རིགས་ཀྱི། བུད་མེད་འདི་ནི་
ངའི་ཡིན་གྱི་གཞན་གྱི་མ་ཡིན་ཞེས་ཡོངས་སུ་འཛིན་ཅིང་རང་མི་སྤྲོད་པའི་གནས་
སྐབས་སུ་ཡང་སྐྱེས་པ་གཞན་ལ་ཕྲག་དོག་བྱེད་པ་འདི་ཀོ་ཅི་ཞིག་ཡིན་ཏེ། འདོད་
ལྡན་ཁྱོད་ལ་ལོངས་སྤྱོད་ཀྱི་ཆེད་དུ་བུད་མེད་ལ་རྟག་ཏུ་གུས་ཤིང་ཞེན་པ་བཞིན་དུ་
རྟག་པར་ནི་མོ་དང་ལྷན་ཅིག་ཕྲད་པའི་མཐུ་མེད་པའི་ཕྱིར་རོ། །འདི་ལྟར་ཆགས་
ཅན་རྣམས་ཀྱང་ཡུད་ཙམ་ལོངས་སྤྱོད་ལས་དུབ་སྟེ་ཆགས་བྲལ་ལྟར་བུད་མེད་
གཏོང་བའི་ཕྱིར་རོ། །གལ་ཏེ་འདོད་ཆགས་ལ་བདེ་བ་ཡིན་ཞེས་འཇིག་རྟེན་ན་
གྲགས་ལ། དེར་ཡང་བུད་མེད་མེད་པར་མི་འབྱུང་བས་བདེ་བའི་དོན་དུ་བུད་མེད་
བསྟེན་པར་རིགས་སོ་ཞེ་ན། འདོད་ཆགས་ནི་བདེ་བ་མ་ཡིན་ཏེ། དེ་འཇོམས་པའི་
ཐབས་སུ་བུད་མེད་བསྟེན་པས་སོ། །གལ་ཏེ་འདོད་ཆགས་རང་བཞིན་གྱི་བདེ་བ་
.+



བཞི་བརྒྱ་པའི་རྣམ་བཤད།
ཡིན་ན་དེ་འཇོམས་པའི་ཐབས་སུ་བུད་མེད་བསྟེན་པ་དག་གིས་དགོས་པ་མེད་
པར་འགྱུར་ཏེ། བདེ་བ་དོར་བྱ་ཞེས་བྱ་བ་ཇི་ལྟར་བུར་ཡང་མ་མཐོང་བས་སོ། །
གལ་ཏེ་བུད་མེད་དང་ལྷན་ཅིག་སྦྱོར་བ་ལས་བདེ་བ་འབྱུང་བའི་ཕྱིར་
བདེ་བ་གཞན་བུད་མེད་ལས་སྐྱེས་པ་ཡིན་ནོ་ཞེ་ན། གལ་ཏེ་བུད་མེད་དང་སྦྱོར་བ་
བདེ་བའི་རྒྱུ་ཡིན་ན་ཆགས་བཅས་དང་ཆགས་བྲལ་ཐམས་ཅད་ལ་ཁྱད་པར་མེད་
པར་འདོད་ཆགས་ཀྱི་བདེ་བ་སྐྱེ་དགོས་ན་དེ་ལྟ་ཡང་མ་ཡིན་ཏེ། འདོད་ཆགས་དང
་བྲལ་བ་མ་ཡིན་ཡང་བསླབ་པ་ལ་གུས་པ་དག་ལ་བུད་མེད་ཀྱིས་བཙན་ཐབས་སུ་
སྦྱར་ན་བདེ་བ་མི་སྐྱེ་ཞིང་ཡིད་གདུང་བར་འགྱུར་བས་སོ། །དེ་བས་ན་སྐྱེས་བུ་བུད་
མེད་དང་ལྷན་ཅིག་སྦྱོར་བ་ན་ཡང་བདེ་བ་དེ་ནི་དབང་པོ་གཉིས་སྦྱོར་བ་དང༌། དེ་
ལས་གཞན་ཚུལ་བཞིན་མ་ཡིན་པ་ཡིད་ལ་བྱེད་པའི་ཀུན་རྟོག་དང་བཅས་པ་ལས་
སྐྱེ་བར་འགྱུར་ན། དེའི་རྒྱུ་མཛའ་མོ་བསྟེན་པ་འདི་ཉིད་ཁོ་ན་ཡིན་ཞེས་བླུན་པོ་མིན་པ་
མཁས་པ་སུ་ཞིག་འཛིན་པར་བྱེད་དེ། བླུན་པོ་ཁོ་ནས་འཛིན་པར་འགྱུར་རོ། །
གལ་ཏེ་འདོད་ཆགས་དེ་ལྟར་ཤིན་ཏུ་སྨད་པ་ཡིན་ན་ཆགས་ཅན་རྣམས་ཡང་དང་
ཡང་དུ་ཅིའི་ཕྱིར་སྤྱོད། དེ་བས་ན་འདོད་ཆགས་བདེ་བ་ཡིན་ནོ་ཞེ་ན། འདོད་ལྡན་
འདོད་ཆགས་སྤྱོད་པ་ནི་བདེ་བའི་རང་བཞིན་ཡིན་པས་མ་ཡིན་གྱི། འདོད་ཆགས་
ཀྱི་དུག་གིས་བློ་གྲོས་ཀྱི་མིག་ལྡོངས་པས་འདོད་པའི་སྐྱོན་མི་མཐོང་བས་ཡིན་ཏེ། །
དཔེར་ན་གཡན་པ་ཚབས་ཆེན་པོས་ཐེབས་པའི་མཛེ་བོ་དག གཡན་པ་འཕྲུག་པའི་
ཉེས་པ་མེ་དབལ་འབར་བ་དང་པགས་པ་བཤུས་པ་དང་ཁྲག་དང་ཆུ་སེར་འཛག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པའི་ཉེས་པ་མི་མཐོང་བར་ཡང་དང་ཡང་དུ་འཕུག་ཅིང་དེ་ལས་མི་ལྡོག་པ་བཞིན་ནོ། །
དེ་ལྟ་བས་ན་འདོད་ཆགས་ཀྱི་གཡན་པ་དང་བྲལ་བའི་འཕགས་པ་ཆགས་བྲལ་
རྣམས་ལ་ཆགས་ཅན་རྣམས་གཡན་པ་ཚབས་ཆེན་པོས་ཐེབས་པའི་མཛེ་ནད་ཅན་
ལྟར་ཆགས་ཅན་སྡུག་བསྔལ་དང་ལྡན་པ་ཁོ་ནར་སྣང་གི་བདེ་བ་དང་ལྡན་པར་མི་
སྣང་ངོ༌། །གལ་ཏེ་འདོད་པ་མི་གཙང་བ་ཡིན་ཡང་ཆགས་ཅན་འདོད་པ་ཉེ་བར་
སྤྱོད་པར་འདོད་པ་དག་བུད་མེད་དང་ཕྲད་པའི་ཚེ་དེའི་མགོ་བོར་རྟིང་པས་བསྣུན་
པ་དང་མཆིལ་མ་འཐོར་བ་སོགས་ཀྱི་བརྙས་པ་བཟོད་པར་བྱེད་ཀྱང་། སླར་དེ་ལ་
བསྟོད་སྒྲའི་ཚིག་ལ་སོགས་པ་ལུས་ངག་གི་གཡོ་བ་དེ་བདེ་བ་ཡིན་ནོ་ཞེ་ན། དཔེར་
ན་མགོན་མེད་ཅིང་བཀྲེས་པ་དང་སྐོམ་པའི་སྡུག་བསྔལ་གྱིས་ཉེན་ཅིང་ ཕོངས་པ་
རྣམས་ལ་མུ་གེའི་ནོར་ཅན་དག་ལ་ཆེས་ཕོངས་པའི་ལུས་ངག་གི་གཡོ་བ་སྟོན་ཅིང་།
ཕྱུག་པོ་བརྩེ་བ་མེད་པ་དག་གིས་ལན་བརྒྱར་བརྙས་སུ་ཟིན་ཀྱང་འདི་དག་གིས་
བདག་ཅག་ལ་ཕྱིས་ཅུང་ཟད་ཅིག་སྟེར་རམ་སྙམ་ནས་བརྙས་པའི་གནས་དེ་དག་
དང་དུ་ལེན་པའི་ལུས་ངག་གི་གཡོ་བག་དང༌། ཆགས་ཅན་ཀུན་འདོད་པ་ཉེ་བར་
སྤྱོད་པར་འདོད་པས་བུད་མེད་དང་ཕྲད་པའི་ཚེ་བུད་མེད་ཀྱི་བརྙས་ཐབས་བཟོད་
པའི་ལུས་ངག་གི་གཡོ་བག་གང་ཡིན་པ་དེ་ཡང་དེ་དང་འདྲ་བ་ཁོ་ན་ཡིན་ཏེ། དེའི་
ཕྱིར་འཕགས་པ་འདོད་ཆགས་དང་བྲལ་བ་རྣམས་ཀྱིས་དེ་ལྟ་བུའི་གཡོ་བག་མཐོང་ན་
ཤིན་ཏུ་འཛེམ་ཞིང་ངོ་ཚ་བ་ཁོ་ནར་འགྱུར་གྱི་བདེ་བར་མི་སེམས་སོ། །
གསུམ་པ་ནི། བུད་མེད་ཀྱི་བདེ་བའི་ཆེད་དུ་སྐྱེས་པ་གཞན་ལ་ཕྲག་དོག་
༢༨༽



བཞི་བརྒྱ་པའི་རྣམ་བཤད།
བྱེད་པ་དེའི་ཕྱིར་བུད་མེད་ཀྱི་བདེ་བ་ཡོད་དོ་ཞེ་ན། ཡུལ་དེ་གཞན་གྱིས་སྤྱོད་པ་ལ་
ཕྲག་དོག་སྐྱེ་བས་དེ་བདེ་བའི་རྒྱུར་མ་ངེས་ཏེ་ནོར་གྱིས་དྲེགས་པ་ཡིས་ནི་ཕྱུག་པོ་
ཁ་ཅིག་ལ་ཡུལ་ཤིན་ཏུ་དམན་པ་བཤང་ཁང་ལ་ཡང་ཆགས་ནས་དེར་གཞན་འཇུག་
པ་ལ་ཕྲག་དོག་སྐྱེ་བར་མཐོང་བས་སོ། །དེ་བཞིན་དུ་བུད་མེད་ལ་ལ་ལ་ཆགས་པའི་
སྐྱེས་བུ་འགའ་ཞིག་བུད་མེད་ཀྱི་དོན་དུ་སྐྱེས་པ་འགའ་ལ་ཕྲག་དོག་བྱེད་པ་ཡང་དེ་
དང་འདྲ་བས་ཕྲག་དོག་ཡོད་པས་བདེ་བ་ཡོད་དོ་ཞེས་བྱ་བ་མི་རིགས་སོ། །གལ་
ཏེ་བུད་མེད་ཀྱི་ལུས་མི་གཙང་བ་ཡིན་ཡང་དེ་ལས་བདེ་བ་འབྱུང་བས་ཆགས་པར་
རིགས་སོ་ཞེ་ན། དཔེར་ན་མི་གཙང་བ་ལ་རྡོག་པས་བརྫིས་པ་ན་དེའི་རང་བཞིན་
མུན་པས་བསྒྲིབས་ནས་མ་མཐོང་བས་གཏི་མུག་འབྱུང་ཞིང་། དྲི་ང་བས་གནོད་
པས་ཁྲོ་བ་འབྱུང་བར་རིགས་ཀྱི། རྣམ་པ་ཀུན་ཏུ་འདོད་ཆགས་ནི་འབྱུང་བ་རིགས་
པ་མ་ཡིན་པ་དེ་བཞིན་དུ། བུད་མེད་ཀྱི་ལུས་མི་གཙང་བ་ལ་ཡང་དེའི་རང་བཞིན་
རྒྱན་ལ་སོགས་པ་ཕྱིར་བཅོས་ཀྱིས་བཀབ་པས་མ་ཤེས་པའི་ཕྱིར་གཏི་མུག་དང་དྲི་
ང་བ་ཉིད་ཀྱིས་ཁྲོ་བ་འབྱུང་བར་རིགས་ཀྱི། འདོད་ཆགས་ནི་རྣམ་པ་ཐམས་ཅད་དུ་
མི་རིགས་ཏེ། མི་གཙང་བའི་རང་བཞིན་ཡིན་པའི་ཕྱིར་རོ། །
གསུམ་པ་ནི། བུད་མེད་ཀྱི་ལུས་ཡང་དག་པར་མི་གཙང་བ་ཡིན་མོད། དེ་
ལྟ་ན་ཡང་འཇིག་རྟེན་ན་སྐྱོན་ཅན་དུ་མ་གྲགས་པའི་ཕྱིར་སྨད་པར་བྱ་བ་མ་ཡིན་ཏེ།
ཇི་སྐད་དུ། གཞན་ལས་བྲམ་ཟེ་རྣམས་གཙང་སྟེ། །བུད་མེད་རྣམས་ནི་ཀུན་ལས་
གཙང༌། །ཞེས་གྲགས་པས་སོ་ཞེ་ན། བུད་མེད་ཀྱི་ལུས་སྐྱོན་ཅན་དུ་འཇིག་རྟེན་ན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
མ་གྲགས་པ་ནི་དེའི་རང་བཞིན་མི་རྣམས་ཀྱིས་མ་རྟོགས་པར་ཟད་ཀྱི། ལུས་ལས་
བྱུང་བའི་མི་གཙང་བས་སུན་ཕྱུང་བའི་སྣོད་ཀྱང་ཤིན་ཏུ་སྨད་པར་འབྱུང་བར་འགྱུར་ན་
གང་ལས་མི་གཙང་བ་བར་མ་ཆད་དུ་འབྱུང་བར་འགྱུར་བའི་ལུས་དེ་ནི་སྨད་པར་
སེམས་རྣལ་དུ་གནས་པ་སུ་ཞིག་རྒྱུ་མཚན་ཅིས་མི་སེམས། དེའི་ཕྱིར་བུད་མེད་ཀྱི་
ལུས་སྨད་བྱ་མ་ཡིན་ཞེས་བྱ་བར་མི་རིགས་སོ། །གལ་ཏེ་བུད་མེད་ཀྱི་ལུས་ལ་གཙང་
བ་ཡོདདེ། སྐྱེས་བུ་རྣམས་དེ་ལ་གཙང་བར་ཆགས་པར་འགྱུར་བའི་ཕྱིར་ཞེ་ན།
མེ་ཏོག་དང་དྲི་དང་གོས་དང་རྒྱན་ལ་སོགས་པ་དངོས་པོ་གཙང་བ་ཐམས་ཅད་
ལུས་དང་ཕྲད་པས་མི་གཙང་བར་འགྱུར་ལ། དེའི་ཕྱིར་གང་དང་ཕྲད་པས་དངོས་
པོ་གཙང་བ་ཐམས་ཅད་ཀྱི་ཐ་མ་གང་དུ་དམིགས་པར་གྱུར་པའི་ལུས་དེ་ལ་གཙང་
བ་ཡོད་དོ་ཞེས་བློ་ལྡན་མི་ནི་སུ་ཞིག་སྨྲ་བར་བྱེད་དེ་སུ་ཡང་མ་ཡིན་ནོ། །
གཉིས་པ། གལ་ཏེ་ལུས་ལ་གཙང་བ་མེད་ན་དེས་དྲེགས་པར་མི་འགྱུར་
བ་ལས་དེས་རེག་པའི་ཕྱིར་གཙང་བ་ཡོད་དོ་ཞེ་ན། སྐྱེ་བཞིན་པ་གང་ཞིག་དང་པོ་
མའི་མངལ་དུ་ཕོ་བ་དང་ལོང་ཀ་གཉིས་ཀྱི་བར་བཤང་ཁང་དང་འདྲ་བའི་ནང་ན་
འདུག་ཅིང་། བཤང་བའི་ཉིང་ཁུས་གནས་པར་བྱས་པས་དེ་མེད་པར་ནི་མི་གནས་
པའི་མི་གཙང་བའི་སྲིན་བུ་ལྟ་བུ་དེ་ལ་གཏི་མུག་གི་དབང་གིས་ང་གཙང་ངོ་སྙམ་དུ་
དྲེགས་པ་སྐྱེ་བ་འབའ་ཞིག་ཏུ་ཟད་དོ། །གལ་ཏེ་ཁྲུས་ལ་སོགས་པས་ལུས་མི་གཙང་བ་
སྤོང་བའི་ཕྱིར་ལུས་ལ་གཙང་བ་ཡོད་དོ་ཞེ་ན། བསང་གཏོར་དང་ཁྲུས་ལ་སོགས་
པ་ཐབས་གང་གིས་ཀྱང་ལུས་ཀྱི་ནང་ཕུགས་གཙང་ཞིང་བཀྲུ་བར་མི་ནུས་ན།
53



བཞི་བརྒྱ་པའི་རྣམ་བཤད།
གང་གིས་ན་ལུས་མི་གཙང་བའི་བདག་ཉིད་གཙང་བར་བྱ་བའི་འབད་པར་བྱེད།
ཁྱོད་ནི་ནང་གི་ལུས་མི་གཙང་བའི་རང་བཞིན་ལ་གཙང་བའི་ཕྱིར་ཇི་ལྟར་འབད་
པ་བྱེད་པ་དེ་ལྟར་ལུས་ལས་བྱུང་བའི་ཕྱི་རོལ་གྱི་མི་གཙང་བ་འབད་པ་ཇི་ལྟར་མ་
ཡིན་ཏེ་དེ་ལའང་གཙང་བའི་ཕྱིར་འབད་པར་རིགས་སོ། །ཅི་སྟེ་དེ་ནི་མི་གཙང་བའི་
རང་བཞིན་ཡིན་པའི་ཕྱིར་གཙང་བར་མི་ནུས་ཤེ་ན། དེ་ནི་ནང་གི་ལུས་ལ་ཡང་
མཚུངས་སོ། །གལ་ཏེ་བུད་མེད་ཀྱི་ལུས་གཅིན་ཅན་ཡིན་ཡང་དྲང་སྲོང་དཀའ་ཐུབ་
ཅན་རྣམས་ཀྱིས་ཀྱང་མི་སྤོང་བས་སྤང་བར་བྱ་བ་མ་ཡིན་ནོ་ཞེ་ན། དེ་དག་གིས་
བུད་མེད་གཅིན་ཅན་ཡིན་ཡང་མི་སྤོང་བ་ནི་རང་དང་དེ་གཉིས་ཀ་གཅིན་ཅན་དུ་
འདྲ་བའི་ཕྱིར་ཡིན་ཏེ། འདི་ལྟར་གལ་ཏེ་མཛེ་ཅན་ཐུན་མོང་མ་ཡིན་པ་འགའ་ཞིག་
ཁོ་ན་ལ་ཡོད་པ་དེ་བཞིན་དུ་དེ་ལྟར་གཅིན་ཅན་ཡང་མི་ཀུན་ལ་མཚུངས་པ་མ་ཡིན་
པར་འགའ་ཞིག་ཁོ་ན་ལ་ཡོད་པ་ཡིན་ན། མཛེ་ཅན་མཛེ་མེད་པ་གཞན་གྱིས་སྤོང་
བ་ཇི་བཞིན་དུ་གཅིན་ཅན་དེ་ཡང་དེ་ལྟར་མི་གཞན་ཀུན་གྱིས་སྤོང་བར་འགྱུར་ནི་
གཅིན་ཅན་ཀུན་ལ་མཚུངས་པའི་ཕྱིར་གང་ཞིག་གིས་སྤོང་བར་བྱེད། གལ་ཏེ་བུད་
མེད་ཀྱི་ལུས་དྲི་ང་བ་སོགས་མི་གཙང་བ་ཡིན་ཡང་དྲི་ཞིམ་པས་བསྒོས་པ་ལ་སོགས་
པས་སེལ་བར་འགྱུར་རོ་ཞེ་ན། དཔེར་ན་སྣ་ཆད་དེ་ཡན་ལག་ཉམས་པ་འགའ་ཞིག་
སྣའི་ཚབ་སྣང་བརྙན་ཙམ་བསྲེལ་བས་བདག་ཉིད་ཡན་ལག་ཚང་བར་རློམ་ཞིང་
དགའ་བར་འགྱུར་བ་ལྟར། བྱིས་པ་འདོད་པས་བརྐམ་པའི་རང་བཞིན་ཅན་རྣམས་
ཀྱང་ལུས་ཀྱི་རང་བཞིན་མ་མཐོང་བ་ན་མི་གཙང་བ་ཕྱིར་འཆོས་པའི་མེ་ཏོག་དང་
235)



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དྲི་ལ་སོགས་པ་ལ་འདོད་ཆགས་ནས་དེ་དག་གི་སྒོ་ནས་རང་དང་གཞན་གྱི་ལུས་
གཙང་བར་སེམས་ཤིང་འདོད་དོ། །གལ་ཏེ་མེ་ཏོག་དང་དྲི་ལ་སོགས་པ་ནི་ངེས་
པར་འདོད་ཆགས་ཀྱི་རྒྱུར་འགྱུར་ཏེ། དེ་དག་གིས་སྐྱེས་བུ་ལ་འདོད་ཆགས་བསྐྱེད་
པས་སོ་ཞེ་ན། ལུས་གང་དུ་འཕགས་པ་དགྲ་བཅོམ་པ་རྣམས་འདོད་ཆགས་དང་
བྲལ་བ་སྐྱེ་བ་དེ་རང་བཞིན་གྱིས་གཙང་བ་ཞེས་བྱ་བར་མི་རིགས་ཏེ་རང་བཞིན་
གྱིས་གཙང་བ་ནི་ཡིད་འབྱུང་བ་སྐྱེད་བྱེད་དུ་མི་རིགས་སོ། །ངེས་པར་ཏེ་རང་བཞིན་
གྱིས་འདོད་ཆགས་ཀྱི་རྒྱུར་གྱུར་པའི་དངོས་པོ་དེ་གང་ན་ཡང་ཡོད་པ་མ་ཡིན་ཏེ།
གཙང་བར་འདོད་པ་མེ་ཏོག་ལ་སོགས་པའང་ཉམས་པ་ན་ཡིད་འབྱུང་བར་འགྱུར་
ཞིང༌། རྣལ་འབྱོར་པ་འགའ་ཞིག་དེ་དག་ལ་ཡང་ཆགས་པ་དང་བྲལ་བར་མཐོང་
བའི་ཕྱིར་རོ། །
དེ་བས་ན་གང་དུ་འདོད་ཆགས་དང་བྲལ་བ་སྐྱེད་པར་བྱེད་པ་དེ་ནི་མི་
གཙང་བའོ་ཞེས་ཤེས་པར་བྱའོ། །གཉིས་པ་ནི། དེ་ལྟར་ལུས་མི་གཙང་བ་ཡིན་ལ།
ཇི་ལྟར་མི་རྟག་པ་དང་སྡུག་བསྔལ་བ་དེ་ལྟར་ནི་བཤད་ཟིན་ཅིང་། བདག་མེད་པ་
སྟོན་པར་འགྱུར་ཏེ། འདི་དག་ནི་ཕྱིན་ཅི་མ་ལོག་པ་བཞི་ཡིན་ནོ། །བཞི་པོ་འདི་
དག་དངོས་པོ་གཅིག་ལ་སྲིད་དམ་འོན་ཏེ་མ་ཡིན་ཞེ་ན། གང་འདུས་བྱས་རྟེན་ཅིང་
འབྲེལ་བར་འབྱུང་བ་དེ་ནི་མི་རྟག་པ་ཡིན་ཏེ་སྐད་ཅིག་མ་ཡིན་པའི་ཕྱིར་རོ། །གང་
མི་རྟག་པ་དེ་ནི་མི་གཙང་བ་ཡིན་ཏེ་སྐྱོ་བ་སྐྱེད་པའི་ཕྱིར་རོ། །གང་མི་གཙང་བ་དེ་
ནི་སྡུག་བསྔལ་བ་ཡིན་ཏེ་གནོད་པར་བྱེད་པའི་ཕྱིར་རོ། །གང་ཡང་སྡུག་བསྔལ་བ་
-4{ }



བཞི་བརྒྱ་པའི་རྣར་ངཤད།
དེའང་བདག་མེད་པ་ཡིན་ཏེ། རང་དབང་ཅན་མ་ཡིན་པའི་ཕྱིར་རོ། །དེའི་ཕྱིར་
མདོར་ན་ཕྱིན་ཅི་ལོག་བཞི་པོ་འདི་ནི་ཟག་བཅས་ཀྱི་དངོས་པོ་གཅིག་ལ་སྲིད་པར་
འགྱུར་རོ། །འདི་དག་ཡོད་དུ་ཟིན་ཀྱང་བྱིས་པ་ཕྱིན་ཅི་ལོག་པ་རྣམས་ཀྱིས་ཡོངས་
སུ་མི་གཅོད་ཅིང་། དངོས་པོ་རྣམས་ལ་དེ་ལས་ལྡོག་པར་ཡོངས་སུ་རྟོག་གོ །དེའི་
ཕྱིར་ཤེས་རབ་ཅན་གྱིས་དངོས་པོ་རྣམས་ལ་མི་རྟག་པ་ལ་སོགས་ པ་ཇི་ལྟ་བ་
བཞིན་དུ་རྟོགས་པར་བྱས་ནས་རང་བཞིན་མེད་པར་རྟོགས་པ་ལ་སེམས་ཡང་དག་
པར་སྤྲོ་བར་བྱའོ། །རྣལ་འབྱོར་སྤྱོད་པ་བཞི་བརྒྱ་པ་ལས། གཙང་བར་འཛིན་པ་
དགག་པའི་ཐབས་བསྟན་པ་སྟེ་རབ་ཏུ་བྱེད་པ་གསུམ་པའི་འགྲེལ་པའོ།། །།
བཞི་པ་བདག་ཏུ་འཛིན་པ་སྤོང་བའི་ཐབས་བསྟན་པ་ལ་གཉིས། མདོར་
བསྟན་པ་དང་། དེ་བརྒལ་ལན་གྱིས་གཏན་ལ་དབབ་པའོ། །དང་པོ་ནི། བདག་ཏུ་
འཛིན་པའི་ས་བོན་དྲུངས་ནས་འབྱིན་པའི་གཉེན་པོ་ནི་འོག་ཏུ་ཆོས་རང་བཞིན་
མེད་པར་བསྟན་པའི་སྒོ་ནས་སྟོན་ལ།འདིར་མངོན་འགྱུར་མགོ་གནོན་པའི་གཉེན་
པོ་སྟོན་ཏོ། །བདག་དང་བདག་གིར་ང་རྒྱལ་བ་ནི་རྒྱལ་པོ་རྣམས་ལ་ལྷག་པར་གནས་
པས་དེའི་ཕྱིར་དེ་གཉིས་བཀག་པའི་སྒོ་ནས་ཕལ་ཆེར་རྒྱལ་པོ་ལས་བརྩམས་ཏེ་
རྗེས་སུ་སྟོན་ཏོ། །དེ་ལ་ང་ནི་མངའ་བདག་གོ་ཞེས་བདག་ཉིད་ལ་བསྟོད་པའི་ཁྱད་
པར་ཡོངས་སུ་རྟོག་པ་ལས་སྐྱེས་ པའི་བདག་གམ་སྟེ་བདག་ཏུ་འཛིན་ པ་དང༌ །
ཡུལ་ འདི་དག་ནི་ངའིའོ་ ཞེས་ བདག་ གིར་ བྱས་ པའི་ དོན་ དབང་ དུ་ འགྱུར་བར་
བརྟགས་པ་ལས་སྐྱེས་ པའི་བདག་དང་བདག་གིའོ་སྙམ་དུ་དྲེགས་ པ་ནི་སྲིད་པ་
2+



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
འཁོར་བ་འདིར་ཚུལ་བཞིན་སེམས་པའི་དམ་པ་སུ་ལ་འབྱུང་བར་འགྱུར་ཏེ་མི་
འགྱུར་བ་ཁོ་ནའོ། །གང་གི་ཕྱིར་སྐྱེས་བུ་འགའ་ཞིག་ལ་ཡུལ་འགའ་ཞིག་ཐུན་མོང་
མ་ཡིན་པར་སྐྱེ་བ་ཐམས་ཅད་དུ་དབང་དུ་བྱར་ཡོད་ན། ང་ནི་ཡུལ་འདིའི་མངའ་
བདག་གོ་ཞེས་དྲེགས་པར་རིགས་པ་ལས། འདི་ནི་འཁོར་བའི་སེམས་ཅན་ལ་སྲིད་པ་
མ་ཡིན་ཏེ། ལུས་ཅན་ཐམས་ཅད་ལ་གཟུགས་སོགས་ཀྱི་ཡུལ་ཐམས་ཅད་སྤྱིར་
མཐུན་ལས་ཀྱིས་བསྐྱེད་པ་མཚུངས་པ་སྟེ་ཐུན་མོང་བ་ཡིན་པའི་ཕྱིར་རོ། །གཉིས་
པ་ལ། དབང་ཕྱུག་གིས་དྲེགས་པ་དགག རིགས་ཀྱིས་དྲེགས་པ་དགག་པ་གཉིས་ཀྱི།
དང་པོ་ལ། དངོས་དང་། ཞར་བྱུང་སྡིག་པ་སྤྱོད་པ་དགག་པ་གཉིས་ཀྱི། དང་པོ་ནི།
གལ་ཏེ་རྒྱལ་པོ་ནི་འཇིག་རྟེན་གྱི་བྱ་བ་ཐམས་ཅད་ལ་དབང་བའི་ཕྱིར་དྲེགས་པར་
རིགས་སོ་ཞེ་ན། བསྐལ་པ་དང་པོའི་མི་རྣམས་ཀྱིས་མ་བཏབ་པའི་འབྲས་སཱ་ལུ་
ནུབ་པའི་འོག་ཏུ་ཞིང་རྣམས་སོ་སོར་བགོས་ཏེ་བདག་གིར་བྱས་པ་ན། ཕན་ཚུན་
གཅིག་གིས་གཅིག་ལ་རྐུ་བར་བྱེད་པའི་ཚེ་སྐྱེ་བོ་མང་པོས་རང་རང་གི་འབྲུའི་དྲུག་
ཆ་བཏབ་སྟེ་སྐྱེས་བུ་སྟོབས་ལྡན་ཞིག་སྲུང་བ་པོར་བསྐོས་པ་ན། སྲུང་བའི་ལས་
ཀྱིས་སྐྱེ་རྒུ་དགའ་བར་བྱེད་པའི་ཕྱིར་རྒྱལ་པོ་ཞེས་བསྙད་དོ། །།
དེ་ནས་བཟུང་སྟེ་རྒྱལ་པོ་རྣམས་དྲུག་ཆའི་གླས་སྐྱེ་རྒུ་སྐྱོང་བར་བྱེད་པས་
དེའི་ཕྱིར་རྒྱལ་པོ་ཁྱོད་ཀྱི་དྲེགས་པ་ཅི་ཞིག་ཡིན་ཏེ། འབྲུའི་དྲུག་ཆ་བཏབ་ཅིང་
གླས་པའི་སྐྱེ་བོའི་ཚོགས་ཀྱི་བྲན་ཐུན་མོང་བ་ཡིན་པའི་ཕྱིར་རོ། །བྱ་བ་ཐམས་ཅད་
ལ་དབང་ཞེས་ཀྱང་དྲེགས་པར་མི་རིགས་ཏེ། གང་ངམ་དེ་ལས་གང་བྱ་བ་དང་དེ་
212



བཞི་བརྒྱ་པའི་རྣམ་བཤད།
རུ་བྱ་བ་སྟེ་བྱེད་པ་སོགས་འགྱུར་བ་ནི་དབང་དུ་བྱས་པ་སྟེ་འཇིག་རྟེན་རྣམས་ཀྱིས་
དབང་བྱེད་པ་པོར་བསྐོས་པ་ལ་རག་ལས་པའི་ཕྱིར་རོ། །དཔེར་ན་རྗེ་དཔོན་གྱིས་
བྲན་ལས་འགའ་ཞིག་ལ་དབང་བསྐུར་བ་ན་ལས་འདི་བདག་ལ་རག་ལས་སོ་ཞེས་
རྗེ་དཔོན་ལ་དྲེགས་པ་མི་རིགས་པ་བཞིན་ནོ། །གལ་ཏེ་རྒྱལ་པོ་ནི་རྗེ་དཔོན་དང་
གཞན་ལ་ཟས་ནོར་གཏོང་བ་པོ་ཡིན་པའི་ཕྱིར་དྲེགས་པར་རིགས་སོ་ཞེ་ན། ཇི་
ལྟར་རྒྱལ་པོའི་གསོ་བྱའི་ཚོགས་རྣམས་ཀྱིས་རང་གི་ཞམ་འབྲིང་བྱས་པ་ལས་བྱུང་
བ་གདོན་མི་ཟ་བར་འཐོབ་བྱ་ལོ་ཕོགས་ལ་སོགས་པ་ཐོབ་པ་ན་རྗེ་བོ་ལ་གཏོང་བ་
པོར་སེམས་ཤིང་རང་ཉིད་ལ་དམའ་བར་སེམས་ཀྱི་མི་ཁེངས་པ་དེ་བཞིན་དུ། རྗེ་
བོས་གསོ་བྱའི་ཚོགས་ལ་གདོན་མི་ཟ་བར་སྦྱིན་བྱའི་གླ་རྔན་བྱིན་པ་ན་བདག་ནི་ནོར་
གཏོང་བ་པོ་སྙམ་དུ་རློམ་མོད། འོན་ཀྱང་འབངས་ཀྱིས་རང་གི་གདོན་མི་ཟ་བར་
ཐོབ་བྱ་ཐོབ་པ་ན་ང་རྒྱལ་མི་རིགས་པ་ལྟར། རྒྱལ་པོས་གདོན་མི་ཟ་བར་སྦྱིན་དགོས་
ཀྱི་ནོར་བྱིན་པས་དྲེགས་པར་མི་རིགས་སོ། །
གལ་ཏེ་རྒྱལ་པོ་རྣམས་ལ་འདོད་པའི་ཡུལ་འདོད་རྒུར་ཉེ་བར་གནས་
པའི་ཕྱིར་དྲེགས་པར་རིགས་སོ་ཞེ་ན། བུད་མེད་དང་ཆང་ལ་སོགས་པ་ལ་ཆགས་
པ་ལྟར་ཡུལ་ལ་ཤིན་ཏུ་ཆགས་པ་ནི་དབང་པོ་ཐུལ་བ་གཞན་རྣམས་ཀྱིས་ནི་སྡུག་
བསྔལ་གྱི་གནས་སུ་བཤད་དེ། དབང་པོ་མ་ཐུལ་བའི་ཕྱིར་རོ། །དེ་ལྟར་ན་ནི་རྒྱལ་
པོ་ནི་རྒུད་པ་དུ་མའི་རྒྱུ་ཉིད་ཀྱིས་སྡུག་བསྔལ་གྱི་རྒྱུ་ཡིན་བཞིན་དུ་ཁྱོད་ལ་ཕྱིན་ཅི་
ལོག་ཏུ་མངོན་པར་མཐོ་བའི་གནས་སུ་དྲན་པར་ཟད་དོ། །གཞན་ཡང་ཡུལ་ལ་
243



འབ].
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཆགས་པ་རྣམས་དགའ་བའི་ཕྱིར་ཡུལ་བསྟེན་པ་ཡིན་ན། སྐྱེ་བོ་ཕལ་པོ་ཆེ་གཞན་
བསྲུང་བའི་ལས་ཀྱིས་སྡུག་བསྔལ་མཚམས་མེད་པར་མྱོང་ཞིང་ལས་དེའི་འབྲས་
བུས་ཉེ་བར་འཚོ་བའི་རྒྱལ་པོ་ཁྱོད་ཀྱིས་དགའ་བ་གང་གིས་སྐྱེད་པར་འགྱུར་ཏེ་མི་
འགྱུར་རོ། །གལ་ཏེ་རྒྱལ་པོ་ནི་འཇིག་རྟེན་གྱི་སྲུང་བ་པོ་ཡིན་ཏེ། དེ་མེད་ན་ཚུལ་
ལུགས་ཀྱི་རྗེས་སུ་མི་འཇུག་པས་སྐྱེ་རྒུ་རྣམས་བརླག་པར་འགྱུར་བས་སོ། །དེས་
ན་འདི་དྲེགས་པར་རིགས་སོ་ཞེ་ན། དེ་ཙམ་གྱིས་དྲེགས་པར་མི་རིགས་ཏེ། འདི་
ལྟར་བདག་ནི་འཇིག་རྟེན་གྱི་སྲུང་བ་པོའོ་སྙམ་ནས་དྲེགས་པར་འགྱུར་ན། ས་བདག་
ཉིད་ཀྱང་འཇིག་རྟེན་གྱི་བསྲུང་བྱར་སྣང་བར་འགྱུར་ཏེ། འཇིག་རྟེན་གྱིས་མ་བསྲུང་
བའི་རྒྱལ་པོས་ནི་འཇིག་རྟེན་སྐྱོང་བར་མི་ནུས་པས་སོ། །དེ་བས་ན་ཅི་སྟེ་གཅིག་
གི་སྟེ་སྲུང་བ་པོ་ཡིན་པས་དྲེགས་པ་ཡོད་ཅིང་། གཞན་གྱིས་བསྲུང་བྱར་གྱུར་པ་
ཉིད་ཀྱིས་དྲེགས་པ་དང་བྲལ་བ་ཅི་སྟེ་མིན། གལ་ཏེ་རྒྱལ་པོ་ནི་སྐྱེ་རྒུ་རྣམས་སོ་
སོར་སྐྱོང་བར་བྱེད་པ་དང་། རང་གི་ཆབ་འོག་ཏུ་གཏོགས་པ་བསོད་ནམས་ཀྱི་
ལས་ཅན་རྣམས་ཀྱི་བསོད་ནམས་ཀྱི་དྲུག་ཆ་འཕྲོག་པ་པོ་ཡིན་པས་དྲེགས་པར་
འོས་སོ་ཞེ་ན། ད་ལྟར་ནི་སྙིགས་མ་ལྔའི་འཇུག་པ་ཤས་ཆེ་བས་བྲམ་ཟེ་ལ་སོགས་
པའི་རིགས་ཀུན་གྱི་ནང་ན་རང་རང་གི་ལས་ལ་དགའ་བས་ཚེགས་མེད་པར་འཚོ་
བ་རྙེད་པར་དཀའ་ལ། དེའི་ཕྱིར་ཕལ་ཆེར་མི་དགེ་བ་ལ་འཇུག་པར་སྣང་ངོ༌། །
གལ་ཏེ་ཁྱོད་དེ་དག་གི་བསོད་ནམས་ཀྱི་དྲུག་ཆའི་འཕྲོག་པ་པོར་གྱུར་ན། མི་དགེ་
བ་དྲུག་ཆའི་ཡང་འཕྲོག་པ་པོར་འགྱུར་བས་དེས་ན་ཁྱོད་ལ་འགྲོ་བ་བཟང་པོ་དཀོན་
་ -



བཞི་བརྒྱ་པའི་རྣར་ག ཤད།
ཏེ༑ རང་གི་སྡིག་པས་ཀྱང་བདེ་འགྲོ་མི་སྲིད་ན། སྐྱེ་འགྲོ་གཞན་གྱི་སྡིག་པས་ལྟ་ཅི་
དགོས། གལ་ཏེ་རྒྱལ་པོ་ནི་འཇིག་རྟེན་གྱི་མགོན་དང་རང་དབང་ཅན་ཡིན་པའི་
ཕྱིར་ང་རྒྱལ་བར་རིགས་སོ་ཞེ་ན། བྱ་བ་གང་བྱེད་པ་ཐམས་ཅད་གཞན་གྱིས་བསྐུལ་
ནས་བྱེད་ཀྱི། རང་དབང་དུ་མ་ཡིན་པ་གང་ཡིན་པ་དེ་ནི་ས་སྟེང་ན་བླུན་པོ་ཞེས་
བྱའོ། །རྒྱལ་པོ་ཁྱོད་དང་མཚུངས་པའི་གཞན་དབང་ཅན་འགའ་ཡང་ཡོད་པ་མ་ཡིན་
ཏེ༑ འདི་ནི་བྱ་བ་དང་བྱ་བ་མ་ཡིན་པ་ཐམས་ཅད་གཞན་གྱིས་བསྐུལ་བར་བྱེད་
པས་སོ། །གལ་ཏེ་འཇིག་རྟེན་བསྲུང་བ་རྒྱལ་པོ་ལ་རག་ལས་པས་འདིས་ང་རྒྱལ་
རིགས་སོ་ཞེ་ན། བསྲུང་བ་ང་ལ་རག་ལས་སོ་ཞེས་རྒྱལ་པོས་འཇིག་རྟེན་ལས་གློ་
ལེན་པ་ན་འཇིག་རྟེན་སོ་སོར་ བསྐྱང་དགོས་ན་དེ་ལྟར་ བྱེད་ པའང་ མ་ཡིན་ཏེ།
འདིར་གླ་རྔན་སྟེར་མི་ནུས་པ་དང་སྡིག་ཏོ་ཅན་རྣམས་ལ་བསད་པ་དང་བཅིང་བ་
དང་བརྡེག་པ་སོགས་རང་ཉིད་ཀྱིས་ཀྱང་སྡིག་པ་བྱེད་པས་ན་དེ་དང་མཚུངས་པའི་
བརྩེ་མེད་གཞན་འཇིག་རྟེན་ན་སུ་ཞིག་ཡོད། དེའི་ཕྱིར་འདི་སྲུང་བ་པོ་རྣལ་མ་མ་
ཡིན་པའི་ཕྱིར་དྲེགས་པར་མི་རིགས་སོ། །གཉིས་པ་ནི། གལ་ཏེ་རྒྱལ་པོས་ཆོམ་
རྐུན་ལ་སོགས་པ་སྡིག་པ་ཅན་དག་ལ་བརྩེ་བར་མི་བྱ་སྟེ། བྱས་ན་འཇིག་རྟེན་བརླག་
པར་འགྱུར་བས་སོ་ཞེ་ན། གལ་ཏེ་སྐྱེ་བོ་སྡིག་ཏོ་བྱེད་པ་རྣམས་ལ་རྒྱལ་པོས་བརྩེ་
བར་བྱ་བ་མ་ཡིན་ན། བྱིས་པ་སོ་སོའི་སྐྱེ་བོ་ཐམས་ཅད་སྡིག་པ་ལ་འཇུག་པས་
བསྲུང་བྱར་མི་འགྱུར་རོ། །དེས་ན་གང་དག་སྡིག་པའི་ལས་ལ་མི་འཇུག་པ་དེ་དག་
ནི་རང་ཉིད་ཀྱི་ས་བསྲུངས་པས་བསྲུང་མི་དགོས་ཀྱི། བྱ་བ་མ་ཡིན་པ་བྱེད་པ་དག་
，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།།
བསྲུང་དགོས་སོ། །གལ་ཏེ་སྐྱེ་རྒུ་སྐྱོང་བའི་ཕྱིར་སྡིག་ཅན་ཚར་བཅད་པས་རྒྱལ་པོ་
ལ་སྡིག་ཏུ་མི་འགྱུར་ཏེ། དམ་པ་རྣམས་ལ་ཕན་པར་ཞུགས་པས་སོ་ཞེ་ན། སྡིག་
ཅན་བདག་ཉིད་དགའ་བ་བསྐྱེད་པའི་རྒྱུ། ལུང་རིགས་ལྟར་སྣང་ནི་གང་ན་ཡང་
མེད་པ་མ་ཡིན་ཏེ། ཉ་དང་ཕག་གསོད་པ་སོགས་རྣམས་ཀྱང་སྲོག་ཆགས་གསོད་
པ་འདི་ནི་བདག་ཅག་གི་རིགས་ཀྱི་རྒྱུད་ལས་འོང་བ་ཞིག་སྟེ། སྐྱེ་རྒུའི་བདག་པོས་
འཚོ་བར་ཡོངས་སུ་བརྟགས་པ་ཡིན་ན་འདི་ལ་བསོད་ནམས་མ་ཡིན་པ་ཅི་ཡོད་
ཅེས་ཟེར་བས་སོ། །དེ་བས་ན་སྡིག་ཅན་ཚར་བཅད་པས་རྒྱལ་པོ་ལ་ཆོས་མ་ཡིན་
པར་མི་འགྱུར་རོ་ཞེས་པ་ལ་སོགས་ལུང་དང་རིགས་པ་ལྟར་སྣང་ལ་སོགས་པའི་
རྒྱུ་རྣམས་ཀྱིས་རང་གི་བསོད་ནམས་མ་ཡིན་པ་ལའང་འཇིག་པ་ཡོད་པ་མ་ཡིན་ནོ། །
དེ་བས་ན་ལུང་དེ་ལྟ་བུས་ནི་མཁས་པ་རྣམས་དབུགས་ཕྱུང་བར་མི་འགྱུར་རོ། །
གལ་ཏེ་འཇིག་རྟེན་ཡང་དག་པར་སྐྱོང་བ་ཉིད་ས་བདག་རྣམས་ཀྱི་ཆོས་
ཡིན་པས་ཆོས་གཞན་གྱིས་དགོས་པ་མེད་དོ་ཞེ་ན། གལ་ཏེ་དྲུག་ཆའི་གྲྭའི་དོན་དུ་
འཇིག་རྟེན་ཡང་དག་པར་སྲུང་ཞིང་སྐྱོང་བར་བྱེད་པ་ས་བདག་རྣམས་ཀྱི་ཆོས་ཡིན་ན།
ཤིང་མཁན་དང་ལྕགས་མགར་ལ་སོགས་པ་ཉོན་མོངས་བཟོ་མཁན་རྣམས་ཀྱིས་
གླའི་དོན་དུ་བཟོ་དེ་དང་དེ་བྱེད་པ་ན་གཞན་ལའང་ཕན་འདོགས་པའི་ཕྱིར་ཅི་སྟེ་
ཆོས་སུ་འགྱུར་བ་མ་ཡིན། དེ་བས་ན་གོ་མཚོན་བརྡུང་བ་སོགས་ཀྱིས་གཞན་བསྲུངས་
ཀྱང་བསོད་ནམས་མི་འགྱུར་བ་ལྟར་རྒྱལ་པོ་རྣམས་ལའང་འཇིག་རྟེན་བསྐྱངས་
པས་བསོད་ནམས་སུ་མི་འགྱུར་ཏེ། གླའི་དོན་དུ་དཔྱ་སྡུད་པའི་ཕྱིར་རོ། །གལ་ཏེ་
2༩༢



བཞི་བརྒྱ་པའི་རྣམ་བཤད།
འཇིག་རྟེན་ཐམས་ཅད་རྒྱལ་པོ་ལ་རག་ལས་པའི་ཕྱིར་ཐམས་ཅད་ཀྱིས་རྒྱལ་པོ་
སྨད་བྱ་མ་ཡིན་ནོ་ཞེ་ན། རབ་བྱུང་དང་ཁྱིམ་པའི་ཕྱོགས་ཀྱི་འཇིག་རྟེན་ཐམས་ཅད་
ཀྱི་བྱའོ་ཅོག་ས་བདག་ལ་རག་ལས་པས་ཐམས་ཅད་ཀྱི་ཕ་ལྟ་བུ་ཡིན་མོད་ཀྱི་དེ་ལྟ་
ན་ཡང་ས་བདག་དེ་ནི་སྤྱད་དེ། ངན་འགྲོའི་འབྲས་བུ་ཅན་གྱི་ལས་དྲག་པོ་མང་པོ་
ལ་སྦྱོར་བས་སོ། །དཔེར་ན་འཇིག་རྟེན་སྐྱེད་པར་བྱེད་པའི་མ་སྲིད་པའི་སྲེད་པ་ཡིན་
ཡང་འཁོར་བའི་བཙོན་རར་སྡོམ་བྱེད་ཡིན་པས། དམ་པ་གཟིགས་པ་ཕྱིན་ཅི་མ་
ལོག་པ་རྣམས་ཀྱིས་སྨད་པ་བཞིན་ནོ། །གལ་ཏེ་བློ་དང་བརྩེ་བ་ཕུན་སུམ་ཚོགས་
པ་དང་ལྡན་པ་ནི་འཇིག་རྟེན་ཡང་དག་པར་སྐྱོང་བར་བྱེད་པས་ཆོས་སུ་འགྱུར་རོ་
ཞེ་ན། རྒྱལ་སྲིད་ནི་རྒྱགས་པ་དང་བག་མེད་པའི་གཞིར་གྱུར་པས་ཚུལ་ཁྲིམས་
དང་ཏིང་ངེ་འཛིན་ལ་སོགས་པའི་ལམ་བོར་ནས་དབང་ཕྱུག་ཙམ་ལ་ཆགས་པས་
དེ་དོན་དུ་གཉེར་བ་ནི་བླུན་པོ་ཁོ་ན་ཡིན་ཏེ། དེའི་ཕྱིར་བློན་པོ་མིན་པ་རྒྱལ་སྲིད་མི་
འཐོབ་ཅིང་དོན་དུ་མི་གཉེར་ལ། བླུན་པོར་གྱུར་པའི་རྒྱལ་པོ་ལ་ནི་བརྩེ་བ་ཡོད་པ་
མ་ཡིན་ཏེ། ང་རྒྱལ་ལྷག་པའི་ཕྱིར་རོ། །དེས་ན་མིའི་བདག་པོ་བརྩེ་བ་མེད་པ་ནི་
འཇིག་རྟེན་སྲུང་བ་པོ་ཡིན་ཡང་ཆོས་ལ་མི་གནས་ཏེ། འཚེ་བ་ཕལ་ཆེ་བའི་ཕྱིར་རོ། །
དེའི་ཕྱིར་རྒྱལ་པོ་བློ་དང་བརྩེ་བ་དང་མི་ལྡན་པ་ལ་ཆོས་ཡོད་དོ་ཞེས་བྱ་བ་མི་
རིགས་སོ། །གལ་ཏེ་དྲང་སྲོང་གི་བསྟན་བཅོས་ལས། རྒྱལ་རིགས་ཀྱི་ཆོས་ཀྱིས་
འཚེ་བ་བྱས་ཀྱང་ཆོས་མ་ཡིན་པ་མེད་དོ་ཞེས་བཤད་པས་སོ་ཞེ་ན། དྲང་སྲོང་རྣམས་ཀྱི་
བསྟན་བཅོས་ལས་བཤད་པའི་ སྤྱོད་པ་ཀུན་ལ་མཁས་པས་བྱེད་པ་མ་ཡིན་ཏེ།
-1



d
གངས་ཅན་རིག་བཅུད་ལས། རྗེ་བཅུར་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གང་གི་ཕྱིར་ན་དྲང་སྲོང་དེ་དག་ལ་ཡང་དམན་པ་དང་འབྲིང་དང་ཁྱད་པར་དུ་འཕགས་
པའི་དབྱེ་བ་ཡོད་པའི་ཕྱིར་རོ། །འདི་ལྟར་གང་གི་བསྟན་བཅོས་ལས་འཚེ་བ་ཆོས་
སུ་བཤད་པ་དེ་དག་ནི་དམན་པ་ཡིན་ལ། གང་གི་འཚེ་བ་ཆོས་སུ་འགྱུར་རམ་མི་
འགྱུར་སྙམ་པ་དེ་ནི་འབྲིང་ངོ་། །གང་ཞིག་འཚེ་བ་ནི་ཆོས་མ་ཡིན་ནོ་ཞེས་འདོད་པ་
དེ་ནི་ཁྱད་པར་དུ་འཕགས་པའོ། །དེའི་ཕྱིར་དྲང་སྲོང་རྣམས་ཀྱི་བསྟན་བཅོས་ཚད་
མར་འདོད་པ་དེ་ནི་མ་ཡིན་ནོ། །གང་གི་རྒྱལ་པོ་སྔ་རབས་པ་རྣམས་ཀྱིས་བསྟན་
བཅོས་ཚད་མར་བྱས་ནས་ས་ཡང་དག་པར་བསྐྱངས་པས་བསྟན་བཅོས་ཚད་མ་
ཡིན་ནོ་ཞེ་ན། དུས་ཀྱི་སྔར་འབྱུང་བའི་ས་བདག་འཁོར་ལོས་སྒྱུར་བ་ལ་སོགས་པ་
རིགས་མི་རིགས་དཔྱོད་པ་ལ་མཁས་ཤིང་དགེ་བཅུའི་ལམ་ལ་གནས་པ་རྣམས་
ཀྱིས་ཆོས་མཐུན་གྱི་བསྟན་བཅོས་ཚད་མར་བྱས་ནས་ཆོས་དང་མི་མཐུན་པ་རྣམས་
བོར་ཏེ། འཇིག་རྟེན་བུ་ལྟར་ཡོངས་སུ་བསྐྱངས་ན་དེང་སང་རྩོད་དུས་ཀྱི་ཆོས་ལ་
བརྟེན་པའི་རྒྱལ་པོ་རང་གི་རང་བཞིན་ངན་ཞིང་ནོར་ཙམ་དོན་དུ་གཉེར་བ་བརྩེ་བ་
མེད་པ་རྣམས་ཀྱིས། ཆོས་མཐུན་གྱི་བསྟན་བཅོས་བོར་ནས་ཆོས་དང་མི་མཐུན་
པའི་བསྟན་བཅོས་ཚད་མར་བྱས་ནས་དེང་སང་རི་དགས་ཀྱི་དགོན་པ་ལྟར་འཇིག་
རྟེན་སྟོང་པར་བྱས་ཏེ། དེའི་ཕྱིར་ཡང་ཆོས་དང་མི་མཐུན་པའི་བསྟན་བཅོས་ཚད་
མ་མ་ཡིན་ནོ། །གལ་ཏེ་རྒྱལ་པོས་གླགས་སུ་བབ་པ་ན་དགྲ་ཟླ་དང་ཉེས་བྱེད་དག་
ལ་བསྣུན་ཅིང་གནོད་པ་བྱས་ཀྱང་ཆོས་མ་ཡིན་པ་མེད་དེ། བསྟན་བཅོས་ལས་
བཤད་པའི་ཕྱིར་རོ་ཞེ་ན། གལ་ཏེ་དགྲའམ་གཞན་ཡང་རུང་གླགས་སུ་བབ་པ་ན་
།



བཞི་བརྒྱ་པའི་རྣམ་བཤང།
བསྣུན་ཅིང་གནོད་པ་བྱས་པའི་རྒྱལ་པོ་ལ་སྡིག་པ་དག་ཡོད་པ་མ་ཡིན་ན། རྒྱལ་པོ་
ལས་གཞན་པའི་རྐུན་པོ་རྣམས་ཀྱིས་ཀྱང་ནོར་བདག་ལ་གླགས་ཅུང་ཟད་རྙེད་ནས་
ནོར་འཕྲོག་པ་ལའང་ སྡིག་ པ་དེ་དང་ པོ་ཉིད་ དུ་ཡོད་པ་མ་ཡིན་ པར་ འགྱུར་ཏེ།
གླགས་སུ་བསྣུན་པའི་དང་པོ་ཉིད་ཡིན་པའི་ཕྱིར་རོ། །རྒྱལ་པོས་གླགས་སུ་བསྣན་
པ་ནི་ཕྱིས་ཡིན་ཏེ། རྐུན་པོས་ནོར་བདག་ལ་གླགས་སུ་བསྣུན་པའི་ཕྱིར་དེ་ལ་ཆད་
པས་གཅོད་པའི་ཕྱིར་རོ། །དེས་ན་རྐུན་པོ་ཉིད་གླགས་སུ་བསྣན་པའི་ཐོག་མ་ཡིན་
པས་སྡིག་པར་མི་འགྱུར་རོ། །འདིར་སྨྲས་པ། གཡུལ་ངོར་དགྲ་བོ་ཕམ་པར་བྱས་
ཏེ་རང་གི་དཔའ་བའི་རྣམ་པར་གནོན་པས་བསགས་པའི་ནོར་ཐོབ་པ་ན་དགའ་
བར་འགྱུར་ཞིང་། གལ་ཏེ་གཡུལ་ངོར་ཤི་ན་ཡང་འདིས་བདག་ཉིད་གཡུལ་ངོར་
དོར་བས་གདོན་མི་ཟ་བར་མཐོ་རིས་སུ་འགྲོ་སྟེ། བསོད་ན་མཐོ་རིས་ཐོབ་པའམ། །
ཕབ་སྟེ་ས་བདག་སྤྱོད་གྱུར་གྱི། །དེ་ཡི་ཕྱིར་ན་ཀོན་ཏེའི་བུ། །འབྱེད་ལ་ངེས་བྱས་
ལོངས་པར་བྱོས། །ཞེས་བཤད་པས་སོ། །དེས་ན་རྒྱལ་པོས་གཡུལ་ངོ་ལ་མངོན་
པར་དགའ་བར་བྱ་འོས་སོ་ཞེ་ན། ཇི་ལྟར་ཆང་དང་རྒྱན་པོ་དང་བུད་མེད་ལ་བདོག་
པ་ཀུན་ཡོངས་སུ་གཏོང་བ་བསོད་ནམས་མ་ཡིན་ཏེ། གཏོང་བ་དེ་ལ་ཆགས་པ་དང་
རྗེས་སུ་འབྲེལ་བའི་ཕྱིར་རོ། །དེ་བཞིན་དུ་གཡུལ་ངོར་ཁྲོ་ཞིང་རྔམ་པས་བདག་
ཡོངས་སུ་གཏོང་བ་དམ་པ་མཉེས་པའི་མཆོད་པ་དང་བསོད་ནམས་ཡིན་ནམ་སྙམ་
དུ་སེམས་སམ་ཅི། གང་གིས་ན་དེ་ལ་མཐོ་རིས་སུ་འགྲོ་བར་འགྱུར། གལ་ཏེ་རྒྱལ་
པོ་ནི་འཇིག་རྟེན་གྱི་ཁམས་ཐམས་ཅད་ཀྱི་མགོན་ བྱེད་པ་ཉིད་ཀྱིས་དགའ་བར་
14，



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
རིགས་སོ་ཞེ་ན། རྒྱལ་པོ་ནི་འཇིག་རྟེན་གྱི་མགོན་ཡིན་ཏེ། དེས་རྗེས་སུ་བསྟན་པ་
ལས་རང་གི་ནོར་དང་སྲོག་བསྲུང་བའི་དོན་དུ་མི་རིགས་པ་སྤངས་ནས་རིགས་པ་
ལ་འཇུག་པའི་ཕྱིར་རོ། །རྒྱལ་པོ་ཁྱོད་ལ་ནི་མགོན་གཞན་འགའ་ཡང་ཡོད་པ་མ་
ཡིན་ལ། མགོན་མེད་པ་ཡང་རྒུད་པའི་གཞི་ཡིན་ཏེ། ཕན་པ་དང་མི་ཕན་པ་རྗེས་
སུ་སྟོན་པ་པོ་མེད་ཅིང་རང་ཡན་དུ་གྱུར་པས་སོ། །དེ་བས་ན་མགོན་ཉིད་དེ་ཡིས་
རྒྱལ་པོ་བདག་ཉིད་ངན་སོང་གི་སྡུག་བསྔལ་ལས་ཡོངས་སུ་མ་བཏང་ཞིང་བཟུང་
བ་ཡིན་པ་དེའི་ཕྱིར། མཁས་པ་སུ་ཞིག་དེས་དགའ་བར་འགྱུར། གལ་ཏེ་བྱ་བ་མ་
ཡིན་པ་བྱེད་པ་དག་ལ་ཆད་པ་དྲག་པོ་བྱེད་པའི་རྒྱལ་པོ་ལ་ཤི་ཡང་གྲགས་པ་རྗེས་
སུ་འཇུག་སྟེ། དེའི་ཕྱིར་རྒྱལ་པོ་ལ་ཆད་པ་དྲག་པོ་ཅན་དུ་བྱ་བར་རིགས་སོ་ཞེ་ན། །
གལ་ཏེ་ཤི་བའི་འོག་ཏུ་གྲགས་པས་ཡོན་ཏན་འགའ་ཞིག་འབྱུང་ན། དེའི་དོན་དུ་
ཆད་པ་དྲག་པོ་སྤྱད་པ་རིགས་ན་ཡང་རྒྱལ་པོ་ཤི་བར་གྱུར་པའི་འོག་ཏུ་གྲགས་པས་
སྡིག་པ་སེལ་བ་སོགས་ཀྱི་ཡོན་ཏན་འགའ་ཡང་མི་འབྱུང་ངོ༌། །གལ་ཏེ་བདག་གི་
གྲགས་པ་བཟང་པོ་འཇིག་རྟེན་ན་ཇི་སྲིད་གནས་པ་དེ་སྲིད་དུ་བདག་ངན་སོང་དུ་
མི་ལྟུང་བས། དེས་ན་གྲགས་པ་ཡོན་ཏན་དུ་འགྱུར་རོ་སྙམ་ན། རྒྱལ་པོ་ཁྱོད་ལ་
ཡོན་ཏན་གྱི་གྲགས་པ་བཟང་པོ་ཡོད་པ་ལྟར་བརྩེ་བ་མེད་པ་དང་གཞན་གྱི་ནོར་
འཕྲོག་པ་ལ་སོགས་པ་ཡོན་ཏན་མེད་པའི་གྲགས་པ་ཆེན་པོ་ཡང་ཅི་སྟེ་མེད་དེ་ཡོད་
པའི་ཕྱིར། དེའི་རྒྱུས་སྡིག་པ་བསགས་པ་ལས་ངན་འགྲོར་ལྟུང་བ་མཐར་གཏུགས་
པར་མི་འགྱུར་རོ། །གཞན་ཡང་གྲགས་པ་ཙམ་སྡིག་པ་སེལ་བ་དང་བདེ་བའི་རྒྱུར་
| }



བཞི་བརྒྱ་པའི་རྣམ་བཤད།
འགྱུར་ན། ཁྱི་འཚེད་པ་དག་ལ་ཡང་ཁྱི་རྣམས་ལ་བརྗིད་དང་ལྡན་པས་གྲགས་པ་
ཆེན་པོ་ཡོད་པའི་ཕྱིར་སྡིག་པ་སེལ་བྱེད་དུ་འགྱུར་ན། དེ་ལྟར་ཡང་མ་ཡིན་པས་
བདག་ལེགས་སུ་འདོད་པའི་རྒྱལ་པོས་ཆད་པ་དྲག་པོ་ཅན་དུ་མི་བྱ་བ་ཁོ་ནའོ། །
གཉིས་པ་རིགས་ཀྱིས་ང་རྒྱལ་བ་དགག་པ་ནི། རྒྱལ་པོའི་རིགས་དང་
ལྡན་པའི་རྒྱལ་བུ་གང་ཡིན་པ་དེ་ཉིད་རྒྱལ་སྲིད་ལ་འོས་ཀྱི་གཞན་མ་ཡིན་ཏེ། དེས་
ན་འདི་ང་རྒྱལ་བ་རིགས་སོ་ཞེ་ན། གལ་ཏེ་སེམས་ཅན་གཅིག་ཁོ་ན་རྒྱལ་སྲིད་ལ་
དབང་བ་ཡིན་ན་ང་རྒྱལ་བར་རིགས་པ་ལས་དེ་ཡང་མ་ཡིན་ཏེ། འདི་ལྟར་གང་གི་
ཚེ་སེམས་ཅན་ཀུན་གྱིས་རྒྱལ་སྲིད་ཀྱི་དབང་ཕྱུག་ཉིད་ལོངས་སྤྱོད་པ་ནི་དེའི་རྒྱུ་
བསོད་ནམས་ཀྱིས་བསྐྱེད་པ་ཡིན་ཞིང་། དེ་ཡང་གཅིག་ཁོ་ན་ལ་ངེས་པ་མ་ཡིན་པ་
དེའི་ཚེ་སེམས་ཅན་འདི་ནི་རྒྱལ་སྲིད་ཀྱི་དབང་ཕྱུག་ལ་ལོངས་སྤྱོད་པའི་རྟེན་མིན་
ཞེས་བརྗོད་པ་རྙེད་པ་ལ་མ་ཡིན་ནོ། །དེས་ན་འདིས་ང་རྒྱལ་བ་མི་རིགས་ཏེ། བསོད་
ནམས་ཀྱི་ལས་ཅན་ཀུན་གྱི་ཐུན་མོང་བ་ཡིན་པའི་ཕྱིར་རོ། །གལ་ཏེ་རྒྱལ་སྲིད་བསྐང་
བར་བྱེད་པའི་ཆོས། འབངས་བསྐྱང་ཚུལ། ཆད་པ་བཅད་ཚུལ། བྱ་དགའ་སྟེར་
ཚུལ་སོགས་ནི་རྒྱལ་རིགས་ཁོ་ན་ལ་བཤད་ཀྱི་རིགས་གཞན་གསུམ་ལ་མ་ཡིན་ཏེ།
དེའི་ཕྱིར་རྒྱལ་རིགས་ཁོ་ནས་རྒྱལ་སྲིད་བྱ་དགོས་པས་རྒྱགས་པར་རིགས་སོ་ཞེ་ན།
མ་ཡིན་ཏེ། རིགས་ཀྱི་ཐ་སྙད་ནི་འཇིག་རྟེན་གྱིས་བླ་ཐབས་སུ་བཏགས་པར་ཟད་ཀྱི།
ངོ་བོ་ཉིད་ཀྱིས་རིགས་བཟང་ངན་གྱི་དབྱེ་བ་མེད་པའི་ཕྱིར་རོ། །འདི་ལྟར་བསྐལ་
པ་དང་པོའི་མི་རྣམས་ནི་ཕྱིའི་ས་བོན་ལ་ལྟོས་པ་མེད་པར་བརྫུས་ཏེ་སྐྱེས་པ། ཡིད་
ཏེད།



ན་
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལས་བྱུང་བ། ནམ་མཁའ་ལ་འགྲོ་ཞིང་རྫུ་འཕྲུལ་དང་ལྡན་པ། དགའ་བའི་ཟས་
ཅན། ཕོ་མོའི་དབང་པོ་དང་བྲལ་ཏེ། དེའི་ཕྱིར་དེ་དག་ལ་རིགས་ཐ་དད་པ་མེད་དོ། །
དུས་ཕྱིས་བརྐམ་ཆགས་ཅན་རྣམས་ཀྱིས་སའི་ཞག་སེར་པོ་དང༌། ལྡུམ་བུའི་ཞག་
སྣར་པོ་དང་། འབྲས་སཱ་ལུ་ཤུན་པགས་མེད་པ་རྣམས་རིམ་གྱིས་མྱངས་པ་ལས་ཁ་
ཟས་རགས་པ་དང༌། དེའི་རྒྱུ་མཐུན་འགྱུར་བའི་ལམ་པོ་མོའི་དབང་པོ་བྱུང་ཞིང་།
དེས་བྱས་པའི་དབྱིབས་ཐ་དད་པར་གྱུར་པ་ན་སྔོན་གོམས་པའི་དབང་གིས་འདོད་
པའི་དོན་འདོད་ཆགས་སྐྱེས་ཏེ། ཕན་ཚུན་ལོག་པར་ཞུགས་པས་མངལ་ནས་སྐྱེ་
བའི་སྐྱེ་གནས་བྱུང་བར་གྱུར་ཏོ། །དེ་ནས་གསོག་འཇོག་གི་སྐྱོན་གྱིས་མ་བྱིན་པ་
ལེན་པ་བྱུང་བ་ན་དེ་ དགག་ པའི་ཕྱིར་མི་སྤུས་ལ་བབ་པ་ཞིག་བསྐོས་པ་དང༌།
ལས་དེ་ཁས་བླངས་པས་རྒྱལ་པོ་ཞེས་གྲགས་སོ། །དབང་པོ་ཐུལ་བར་འདོད་པ་
རྣམས་དང་ཡོངས་སུ་འཛིན་པ་སྐྱོན་དུ་མཐོང་ནས་གྲོང་ནས་ཡིད་ཕྱིར་ཕྱོགས་པ་
རྣམས་ལ་བྲམ་ཟེ་ཞེས་གྲགས་སོ། །རྒྱལ་པོའི་བཀའ་བཞིན་དུ་བྱེད་པ་ནི་རྗེའུའི་
རིགས་སོ། །ཞིང་རྨོ་བ་ལ་སོགས་པའི་ལས་ངན་པ་ལ་འཇུག་པ་རྣམས་ནི་དམངས་
རིགས་སོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་དང་རང་གི་འཚོ་བའི་ཐབས་སོ་
ཅོག་འཇིག་རྟེན་ན་རིགས་བཞི་ཐ་སྙད་བྱས་པ་དེས་ན་སེམས་ཅན་ཐམས་ཅད་རིགས་
ལ་གདོད་ནས་དབྱེ་བ་ཡོད་པ་མ་ཡིན་ནོ། །དེས་ན་རིགས་ཀྱི་སྒོ་ནས་དྲེགས་པ་མི་
རིགས་སོ། །
གལ་ཏེ་དང་པོ་ནས་ རིགས་ལ་དབྱེ་བ་མེད་ ཀྱང་ དུས་ཕྱིས་བྲམ་ཟེ་ལ་
༢
༢



བཞི་བརྒྱ་པའི་རྣར་་བཤད།
སོགས་པའི་རུས་བཞི་པོ་རྣམ་པར་གནས་པའི་ཕྱིར་རིགས་ཐ་དད་པ་ཡོད་དོ་ཞེ་ན།
པ་མ་དག་ལས་སྐྱེས་པའི་རིགས་ཀྱི་རྒྱུད་ནི་རྙེད་པར་དཀའ་སྟེ། འདི་ལྟར་འཇིག་
རྟེན་དུ་རིགས་བཞིའི་དབྱེ་བ་བྱུང་ནས་དེང་སང་གི་བར་དུ་འདས་པའི་དུས་ནི་ཤིན་
ཏུ་རིང་བའི་ཕྱིར་དང་། མི་མོ་བུད་མེད་རྣམས་ཀྱི་ཡིད་ནི་སྐྱེས་པ་ལ་ཤིན་ཏུ་གཡོ་
བ་ཡིན་པས་དེ་རྣམས་རུས་གཞན་དང་ཕྲད་པས་བུ་ཚ་སྐྱེས་པས། རིགས་སུན་ཕྱུང་
བར་འགྱུར་བའི་ཕྱིར་རྒྱལ་རིགས་ཞེས་བྱ་བ་རང་གི་རིགས་རྒྱུད་དག་པ་ལས་འོང་
བ་འགའ་ཡང་ཡོད་པ་མ་ཡིན་པས་རིགས་ཀྱིས་ང་རྒྱལ་བ་མི་རིགས་སོ། །གལ་ཏེ་
རིགས་ཀྱིས་རྒྱལ་རིགས་སུ་མི་འགྱུར་ཡང་སྐྱེ་རྒུ་སྐྱོང་བས་རྒྱལ་རིགས་སུ་འགྱུར་
རོ་ཞེ་ན། གལ་ཏེ་འཇིག་རྟེན་སྐྱོང་བ་ལ་སོགས་པ་རྒྱལ་རིགས་ཀྱི་ལས་ཀྱིས་དམངས་
རིགས་ཀྱང་རྒྱལ་རིགས་ཞེས་བྱ་བར་འགྱུར་ན་བྱིན་པ་དང་ལེན་པ་རིག་བྱེད་འདོན་
པ་སོགས་བྲམ་ཟེའི་ལས་ཀྱིས་དམངས་རིགས་ཀྱང་བྲམ་ཟེར་རྒྱུ་མཚན་ནི་གང་
གིས་འགྱུར་བ་མིན་པར་ཡང་སེམས། དེ་ལྟར་ན་རིགས་ལ་ངེས་པ་མེད་པའི་ཕྱིར་
རྒྱགས་པར་མི་རིགས་སོ། །གལ་ཏེ་རྒྱལ་སྲིད་ཀྱི་དབང་ཕྱུག་ཆེན་པོས་དུས་ལ་བབ་
ན་སྐྱེ་བོ་ཕལ་མོ་ཆེ་ལ་ ལོངས་སྤྱོད་འགྱེད་པར་ནུས་པས་རྒྱལ་པོ་ནི་ཆེས་ལོངས་
སྤྱོད་ཕྱུག་པ་ཡིན་པས་དྲེགས་པར་རིགས་སོ་ཞེ་ན། རྒྱལ་པོས་ཡུན་རིང་པོས་བསགས་
པའི་ལོངས་སྤྱོད་སྐྱེ་བོ་ཕལ་མོ་ཆེ་ལ་འགྱེད་ནས་པ་བདེན་མོད་ཀྱི། དེ་ནི་སྐྱེ་བོ་
ཕལ་མོ་ཆེ་གཟིར་བ་མེད་པར་སྒྲུབ་མི་ནུས་ཤིང༌། སྐྱེ་བོ་ཕལ་མོ་ཆེ་གཟིར་བ་ལས་
ཀྱང་སྡིག་པ་ཆེན་པོར་འགྱུར་ལ། དེ་ལས་ཀྱང་ཕྱི་མར་བདག་ཉིད་སྡུག་བསྔལ་
ད;



སྐུ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཆེན་པོར་འགྱུར་རོ། །དེའི་ཕྱིར་རྒྱལ་པོ་གང་གི་དབང་ཕྱུག་འགྱེད་པ་ལྟར་དེའི་དོན་
དུ་བསགས་པའི་སྡིག་པ་སྐྱེ་བོ་གཞན་ལ་འགྱེད་དུ་ཡོད་པ་མ་ཡིན་གྱི་རང་ཁོ་ནས་
སྡུག་བསྔལ་མྱོང་བར་བྱ་དགོས་སོ། །དེའི་ཕྱིར་གཞན་ལ་ཕན་གདགས་པ་ཆུང་ངུ་
ཙམ་གྱི་དོན་དུ་སྡིག་པ་ཆེན་པོ་བསགས་ནས་མཁས་པ་སུ་ཞིག་དེའི་རྣམ་སྨིན་གྱིས་
ཕྱི་མར་བདག་ཉིད་འཇོམས་པར་བྱེད། དེས་ན་འདི་ནི་དམ་པ་རྣམས་ལ་ངོ་ཚ་བའི་
གནས་ཡིན་གྱི་དྲེགས་པའི་གནས་མ་ཡིན་ནོ། །གལ་ཏེ་རྒྱལ་སྲིད་ཀྱི་དབང་ཕྱུག་
ཆེན་པོ་ལ་གནས་པའི་རྒྱལ་པོས་ང་རྒྱལ་ཆེན་པོ་བྱ་བར་རིགས་སོ་ཞེ་ན། རང་གི་
དབང་ཕྱུག་གིས་བསྐྱེད་ནས་བདག་ནི་གཞན་ལས་ཁྱད་པར་འཕགས་སོ་སྙམ་དུ་ང་
རྒྱལ་སྐྱེས་པ་ན། རང་དང་དབང་ཕྱུག་མཉམ་པ་དང་རང་ལས་ཆེས་ཁྱད་པར་དུ་
འཕགས་པའི་རྒྱལ་པོ་ཕ་རོལ་པོ་ནུས་པ་དང་ལྡན་པ་རྣམས་ཀྱི་དབང་ཕྱུག་ཕུན་
སུམ་ཚོགས་པ་ལ་བལྟ་བར་བྱ་སྟེ། དེ་ལྟར་ན་དམ་པ་རྣམས་ཀྱི་སྙིང་ལ་དབང་ཕྱུག་
གིས་རྒྱགས་པའི་ང་རྒྱལ་མི་གནས་པར་འགྱུར་རོ། །དེའི་ཕྱིར་འགྲོ་བ་ལ་ཕན་པར་
འདོད་པས་ང་རྒྱལ་སྤངས་ཏེ། ཀུན་ལ་བླ་མའམ་རྗེ་དཔོན་བཞིན་དུ་གུས་པར་བྱའི་
ཁྱད་དུ་གསད་པར་མི་བྱའོ། །དེ་ལྟར་བྱས་ན་ཕུན་སུམ་ཚོགས་པ་ཐམས་ཅད་ཀྱི་
སྣོད་དུ་འགྱུར་ཏེ། འགྲོ་བ་རངས་པ་མགུ་བར་བྱེད་པ་ལ་ཞུགས་པའི་ཕྱིར་རོ། །
རྣལ་འབྱོར་སྤྱོད་པ་བཞི་བརྒྱ་པ་ལས་བདག་ཏུ་འཛིན་པ་སྤོང་པའི་ཐབས་བསྟན་པ་སྟེ།
རབ་ཏུ་བྱེད་པ་བཞི་པའི་འགྲེལ་པའོ།། །།
གཉིས་པ་མཐུན་རྐྱེན་བྱང་སེམས་ཀྱི་སྤྱོད་པ་སོགས་བསྟན་པ་ལ་བཞི་



བཞི་བརྒྱ་པའི་རྣམ་བཤད།
ཡོད་པའི། དང་པོ་བྱང་སེམས་ཀྱི་སྤྱོད་པ་དངོས་བསྟན་པ་ལ། སྟོན་པ་སངས་རྒྱས་
ཀྱི་ཆེ་བ། དེ་སྲས་བྱང་སེམས་ཀྱི་སྤྱོད་པ། སྤྱོད་པའི་འབྲས་བུ་ཀུན་མཁྱེན་གྱི་སྒྲུབ་
བྱེད། བློ་དམན་ཐེག་ཆེན་ལ་སྐྲག་པའི་རྒྱུ་བསྟན་པ་དང་བཞི་ལས། དང་པོ་ལ་
དངོས་དང་། དེ་ལ་བརྟེན་པའི་ཕན་ཡོན། ཀུན་མཁྱེན་མ་ཡིན་པ་ལ་རྩོད་པ་སྤོང་
བ་གསུམ་གྱི། དང་པོ་ནི། གོང་དུ་བཤད་པའི་ལེགས་བཤད་རིན་པོ་ཆེའི་ཁྱད་པར་
འཇིག་རྟེན་གྱི་དེ་ཁོ་ན་ཉིད་སྟོན་པ་འདོད་ཆགས་དང་བྲལ་བའི་རྒྱུ་འདི་དག་གང་
ལས་རྙེད་ཅེ་ན། སངས་རྒྱས་བཅོམ་ལྡན་འདས་རྣམས་ལས་སོ། །བཅོམ་ལྡན་
འདས་དེ་ཡང་ཇི་ལྟ་བུ་ཞེ་ན། ཐུགས་རྗེ་ཆེན་པོས་ནོན་པས་འགྲོ་བ་མ་ལུས་པའི་
དོན་སྒྲུབ་པ་ལྷུར་མཛད་པ་ཞིག་སྟེ། འདི་ལྟར་སངས་རྒྱས་བཅོམ་ལྡན་འདས་རྣམས་
ཀྱི་སྒོ་གསུམ་གྱི་གཡོ་བ་ནི་སེམས་ཅན་ལ་ཕན་པའི་རྒྱུ་མེད་པ་འགའ་ཡང་ཡོད་པ་
མིན་ཏེ། ཇི་སྐད་དུ། ཏིང་ངེ་འཛིན་རྒྱལ་པོ་ལས། འོད་ཟེར་བརྒྱ་སྟོང་དཔག་ཏུ་
མེད་པ་དག །ཆོས་ཀྱི་རྒྱལ་པོའི་ཞབས་ཀྱི་མཐིལ་ནས་བྱུང་། །སེམས་ཅན་དམྱལ་
བ་ཐམས་ཅད་བསིལ་བར་གྱུར། །སྡུག་བསྔལ་མེད་པར་བྱས་ནས་བདེ་བ་མྱོང་། །
ཞེས་དང་། རྒྱལ་བས་སྒོ་ཡི་ཐེམ་སྟེང་ཞབས་བཞག་ཚེ། །དམུས་ལོང་གྱུར་པའི་མི་
གང་ཅི་ཡོད་དང་། །རྣ་བས་མི་ཐོས་མགོན་མེད་བསོད་ནམས་ཆུང་། །དེ་དག་
ཐམས་ཅད་མིག་དང་རྣ་བ་ཐོབ། །ཅེས་གསུངས་པ་ལྟར་རོ། །རེ་ཞིག་གཡོ་བ་ལྟ་
ཞོག སེམས་ཀྱི་འཕེན་པའི་ཁྱད་པར་ལ་མི་ལྟོས་པར་རང་གི་ངང་གིས་བྱུང་བའི་
དབུགས་ཀྱང་སེམས་ཅན་རྣམས་ལ་གནས་སྐབས་དང་མཐར་ཐུག་ཏུ་སྨན་པའི་
s5



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སླད་ཁོ་ན་ཡང་དག་པར་འབྱུང་སྟེ། འདི་ལྟར་སངས་རྒྱས་རྣམས་ཀྱི་དབུགས་ནི་
དམྱལ་བའི་སྣོད་ཀྱི་སྟེང་དུ་སྤྲིན་གྱི་ཕུང་པོ་ཆེན་པོ་ཕྱོགས་ཀྱི་མཐའ་མ་ལུས་པ་
ཁེབས་པར་གྱུར་ནས། དེ་ལས་ཤིན་ཏུ་བསིལ་བའི་ཆར་གྱི་རྒྱན་ཆེན་པོ་ཕབ་སྟེ་
དམྱལ་ བའི་ མེའི་ ཕུང་ པོ་ ཆེན་ པོ་རྣམས་ཞི་བར་ བྱས་ནས་དེའི་རྐྱེན་ གྱིས་ སྡུག་
བསྔལ་བའི་སེམས་ཅན་དམྱལ་བ་པ་རྣམས་གང་གི་མཐུས་བདག་ཅག་འདི་ལྟར་
བདེ་བར་གྱུར་སྙམ་དུ་སེམས་པ་ན། སངས་རྒྱས་ཀྱི་སྐུ་མཚན་དཔེ་འབར་བ་མཐོང་
ནས། དེ་ལ་སེམས་དང་བའི་རྒྱས་མི་དགེ་བའི་ལས་ཀྱི་ཕུང་པོ་བསྲབ་ཅིང་ཐར་པ་
ཆ་མཐུན་གྱི་དགེ་བའི་རྩ་བ་བསྐྲུན་པ་གཏན་དུ་བའི་ཕན་འདོགས་པའི་ཕྱིར་རོ། །
བསྔགས་འོས་བསྔགས་བསྟོད་ལས་ཀྱང་། སངས་རྒྱས་དབུགས་ཕྱུང་བ་ཡི་ངད། ། །
དྲི་ཀུན་ཟིལ་གྱིས་གནོན་བགྱིད་པར། །ཚོར་ན་ཞེ་འགྲས་གྱུར་པ་ཡང་། ཁྱེད་ལ་
རབ་ཏུ་དང་བར་འགྱུར། །སངས་རྒྱས་དབུགས་ཀྱི་ངད་བབ་ན། །བག་མེད་པ་ཡི་
ལྷ་རྣམས་ཀྱང་། །ལྷ་ཡི་ཡུལ་ཡང་སྤངས་ནས་ཀྱང་། །འདུལ་བ་ལ་ནི་མངོན་
ཕྱོགས་འགྱུར། །ཞེས་པ་ལྟར་རོ། །
དེ་བས་ན་བློ་དང་ལྡན་ཞིང་འཁོར་བ་ལ་ངེས་པར་འབྱུང་བར་འདོད་པ་
རྣམས་ཀྱིས་ཇི་སྐད་དུ་བཤད་པའི་ལེགས་པར་བཤད་པ་རིན་པོ་ཆེའི་རྟེན་ས་གསུམ་
གྱི་བླ་མ་སངས་རྒྱས་བཅོམ་ལྡན་འདས་ལ་དད་པ་སྔོན་དུ་བཏང་སྟེ་ཉེ་བར་བསྙེན་
པར་རིགས་སོ། །གཉིས་པ་ནི། དེ་ལ་བསྙེན་པ་རྣམས་ནི་འཆི་བའི་འཇིགས་པ་ལ་
ཐུག་པའི་བར་དུ་སྡུག་བསྔལ་ཐམས་ཅད་ལས་འདའ་བར་འགྱུར་ཏེ། འདི་ལྟར།
༢)



བཞི་བརྒྱ་པའི་རྣམ་བཤད།
ཇི་ལྟར་འཇིག་རྟེན་ཀུན་ལ་འཆི་བདག་གི་སྒྲ་འཇིགས་པ་སྐྱེད་པར་འགྱུར་བ་དེ་བཞིན་
དུ་ཀུན་མཁྱེན་ཞེས་པའི་སྒྲ་འདི་ནི་གང་གིས་ཐོས་པ་དེ་དག་མྱ་ངན་ལས་འདའ་
བའི་སྐལ་བ་ཅན་དུ་འགྱུར་བས་འཆི་བདག་ལའང་འཇིགས་པ་སྐྱེད་པ་སྟེ་འཆི་
བདག་འཇོམས་པར་འགྱུར་ཏེ། ཇི་སྐད་དུ་བཅོམ་ལྡན་འདས་ཀྱིས། གང་དག་ངའི་
མཚན་ཐོས་པར་གྱུར་པ་དེ་ཐམས་ཅད་ཀྱང་ཐེག་པ་གསུམ་ལས་ཐེག་པ་གང་ཡང་
རུང་བ་ཞིག་གིས་མྱ་ངན་ལས་འདའ་བར་འགྱུར་རོ་ཞེས་གསུངས་པ་ལྟར་རོ། །སངས་
རྒྱས་ཀྱི་མཚན་ཐོས་པའང་འཆི་བདག་ལས་འདའ་བར་འགྱུར་ན་ལམ་བསྒྲུབ་པ་
རྣམས་ལྟ་ཅི་སྨོས། དེས་ན་བདག་ལེགས་སུ་འདོད་པ་རྣམས་དེ་ལ་བརྟེན་པར་
རིགས་སོ། །གསུམ་པ་ནི། གལ་ཏེ་འཇིག་རྟེན་རྟག་ཅེས་སོགས་ལུང་མ་བསྟན་གྱི་
དངོས་པོ་བཅུ་བཞི་དྲིས་པ་ན་བརྡ་མི་སྤྱོད་པའི་ཕྱིར་བཅོམ་ལྡན་འདས་འདི་ཀུན་
མཁྱེན་མ་ཡིན་པ་མ་ཡིན་ནམ་ཞེ་ན། དེ་ཙམ་གྱིས་ཐམས་ཅད་མཁྱེན་པ་མ་ཡིན་
པར་མི་འགྲུབ་སྟེ། གང་གི་ཕྱིར་ཐུབ་པ་ལ་མཛད་པ་གནས་སྐབས་དང་མཐར་ཐུག་
ཏུ་ཕན་པ་སྒྲུབ་པ་དང༌། མཛད་མིན་གནོད་པར་འགྱུར་བ་དང་། གསུང་བྱ་གང་
བསྟན་ན་ཕན་པར་འགྱུར་བ་དང༌། གསུང་བྱ་མིན་པ་གནོད་པར་འགྱུར་བ་དག་
ཡང་དག་པ་ཇི་ལྟ་བ་བཞིན་མཁྱེན་པ་མངའ་བ་དེས་ཟབ་མོའི་སྣོད་དུ་མ་གྱུར་པ་
རྣམས་ལ་དྲི་བ་བཅུ་བཞི་ལུང་མ་ སྟོན་ པ་ནི་གསུང་ བྱ་མ་ཡིན་པས་ཡིན་གྱི་མི་
མཁྱེན་པས་མ་ཡིན་ཏེ། འཇིག་རྟེན་རྟག་པ་དང་མི་རྟག་པར་ལུང་བསྟན་བྱ་མ་ཡིན་
པའི་ཕྱིར་དང་། དྲི་བ་པོ་རྣམས་ཟབ་མོའི་སྣོད་མ་ཡིན་པས་རྟག་ཆད་དང་བྲལ་
ལ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་བཞི་པ། །
བའི་སྟོང་པ་ཉིད་ཀྱང་སྟོན་པར་མི་མཛད་དོ། །དེའི་ཕྱིར་རིན་ཆེན་ཕྲེང་བར། འཇིག་
རྟེན་མཐའ་དང་ལྡན་ནམ་ཞེས། །ཞུས་ན་རྒྱལ་བ་མི་གསུང་བཞུགས། །གང་ཕྱིར་
དེ་ལྟར་ཟབ་མོའི་ཆོས། །སྣོད་མིན་འགྲོ་ལ་མི་གསུང་བ། །དེ་ཉིད་ཕྱིར་ན་མཁས་
རྣམས་ཀྱིས། །ཀུན་མཁྱེན་ཐམས་ཅད་མཁྱེན་པར་དགོངས། །ཞེས་གསུངས་པ་
ལྟར་རོ། །དེ་བས་ན་ཀུན་མཁྱེན་ལ་ཀུན་མཁྱེན་མིན་ཞེས་བྱ་བ་ལ་རྒྱུ་མཚན་ཅི་
ཡོད་དེ། ཟབ་མོའི་སྣོད་དུ་མ་གྱུར་པ་ལ་ཟབ་མོའི་ཆོས་མི་གསུང་བ་ནི་ཐམས་ཅད་
མཁྱེན་པ་ཉིད་ཀྱི་ཐམས་ཅད་མཁྱེན་པའི་སྒྲུབ་བྱེད་ཡིན་པས་སོ། །གལ་ཏེ་ཐུབ་
པས་གསུང་བྱ་མ་ཡིན་པ་མི་གསུང་ན་ལྷ་སྲིན་ལ་བསམས་ནས། གོས་དུམ་ཅན་གྱི་
བུ་མཆིལ་ཟན་ལ་ཅི་ཞེས་གསུངས་པ་མ་ཡིན་ནམ་ཞེ་ན། འདི་ནི་གཞན་ལ་གནོད་
པ་མ་ཡིན་ཏེ། སྡིག་པ་ལ་འཇུག་པ་ཟློག་པའི་ཕྱིར་གསུངས་པས་སོ། །འདི་ལྟར་
དེའི་ཚེ་ལྷ་སྲིན་སྨྲ་དབབ་པར་མ་མཛད་ན་དེའི་རྗེས་སུ་འགྲོ་བ་མང་པོ་ཞུགས་ནས་
སངས་རྒྱས་ཀྱིས་བསྟན་པའི་ཡང་དག་པའི་ལམ་བར་ནས་ལྷ་སྦྱིན་གྱིས་བསྟན་
པའི་ལམ་ངན་པ་ལ་འཇུག་པར་འགྱུར་བའི་ཕྱིར་རོ། ། །
དེས་ན་སངས་རྒྱས་བཅོམ་ལྡན་འདས་རྣམས་ནི་ཐབས་ལ་མཁས་པས་
དོན་མ་ཡིན་པ་བསལ་བའི་ཕྱིར་རེས་འགའ་མི་སྙན་པ་གསུང་ཡང་ཁ་ན་མ་ཐོ་བ་
མི་མངའ་སྟེ། འགྲོ་བ་ལ་ཕན་པར་དགོངས་པའི་ཕྱིར་རོ། །འགྲོ་ལ་ཕན་པས་ཀུན་
ནས་བསླང་བའི་ཚིག་ནི་མི་སྙན་པ་ཡང་དགེ་བ་ཁོ་ན་ཡིན་ཏེ། གང་གི་ཕྱིར་ཀུན་
སློང་གི་དགེ་མི་དགེའི་དབང་གིས་དགེ་སྡིག་ཏུ་འཇོག་པ་མ་གཏོགས་པར་འགྲོ་བ་
28



བཞི་བརྒྱ་པའི་རྣམ་བཤད།
དང་འོང་བ་དང་འགྲེང་བ་དང་འཆག་པ་སོགས་རང་གི་ངོ་བོས་བསོད་ནམས་དང་
བསོད་ནམས་མ་ཡིན་པ་སོགས་སུ་འགྱུར་བ་མ་མཐོང་བ་དེའི་ཕྱིར་རོ། །དེས་ན་སྒོ་
གསུམ་གྱི་ལས་ཀུན་ལ་ཡིད་ནི་དོན་པོ་སྟེ་གཙོ་བོར་བསྒྲུབ་པར་བྱ་སྟེ། སེམས་ཇི་
ལྟ་བ་བཞིན་དུ་དེས་འཕངས་པའི་སྒོ་གསུམ་གྱི་ལས་རྣམས་ཀྱི་རང་གི་ངོ་བོ་དགེ་
སྡིག་ཏུ་འཇོག་པའི་ཕྱིར་རོ། །
གཉིས་པ་ལ། བྱང་སེམས་ཀྱི་ཡོན་ཏན། དེས་འགྲོ་དོན་ཇི་ལྟར་བྱ་ཚུལ།
དེ་ལ་སྡང་བའི་ཉེས་དམིགས། དེ་ལ་དད་པར་རིགས་པ། ཞར་ལ་སྦྱིན་པའི་བསྔགས་པ།
བྱང་སེམས་ཀྱི་ཡོན་ཏན་གཞན་བསྟན་པ་དང་དྲུག་གི དང་པོ་ལ། ལས་ཐམས་
ཅད་དགེ་ལེགས་སུ་འགྱུར་ཚུལ་དང༌། སེམས་བསྐྱེད་པའི་བསོད་ནམས་གཉིས་ཀྱི།
དང་པོ་ནི། ལས་ཀུན་ལ་ཡིད་གཙོ་བོ་ཡིན་པ་དེ་ཉིད་ཀྱི་ཕྱིར་ན་བསམ་པས་བྱང་
ཆུབ་སེམས་དཔའ་སེམས་ལ་དབང་ཐོབ་པ་རྣམས་ལ། སྒོ་གསུམ་གྱི་སྤྱོད་པ་སྦྱིན་
པ་ལ་སོགས་པ་དགེ་བའམ། འོན་ཏེ་སྡིག་སྤྱོད་སོགས་མི་དགེ་བའམ། བཟོ་དང་
སྤྱོད་ལམ་སོགས་ལུང་དུ་མ་བསྟན་པ་གང་རུང་བ་ཐམས་ཅད་འགྲོ་བའི་མངོན་
མཐོ་དང་ངེས་ལེགས་ཀྱི་རྒྱུར་གྱུར་པའི་དགེ་ལེགས་ཉིད་དུ་འགྱུར་ཏེ། དེ་ཐམས་
ཅད་གནས་སྐབས་དང་མཐར་ཐུག་ཏུ་གཞན་ལ་ཕན་པའི་བསམ་པས་ཀུན་ནས་
བསླང་བའི་ཕྱིར་རོ། །ཅི་སྟེ་དགེ་བའི་སྤྱོད་པ་དགེ་ལེགས་སུ་འགྱུར་ཡང་། མི་དགེ་
བ་དང་ལུང་མ་བསྟན་གྱི་སྤྱོད་པ་དགེ་ལེགས་སུ་ཇི་ལྟར་འགྱུར་ཞེ་ན། དེ་དག་ཀྱང་
དགེ་ལེགས་སུ་འགྱུར་ཏེ། གང་གི་ཕྱིར་བྱང་ཆུབ་སེམས་དཔའ་རྣམས་ཡིད་དེ་ཇི་
25)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལྟར་འདོད་བཞིན་མི་དགེ་བ་ལ་མི་འཇུག་ཅིང་དགེ་བས་འཇུག་ཏུ་རུང་བར་དབང་
དུ་གྱུར་པའི་ཕྱིར་རོ། །སོ་སོའི་སྐྱེ་བོ་རྣམས་ཀྱིས་ནི་གཞན་ལ་ཕན་པར་བསམས་
ནས་སྲོག་གཅོད་པ་ལ་སོགས་པ་ལ་འཇུག་པར་མི་བྱ་སྟེ། ཐོག་མར་དགེ་བ་ཙམ་
ཡོད་ཀྱང་སེམས་ལ་དབང་མ་ཐོབ་པས་ཁྲོ་བ་སོགས་ཉོན་མོངས་པའི་བག་ལ་ཉལ་
བ་སད་ནས་མཐར་མི་དགེ་བར་འགྱུར་སྲིད་པའི་ཕྱིར་རོ། །
གཉིས་པ་ལ་གཉིས་ཀྱི། དང་པོ་རང་གིས་བྱང་ཆུབ་ཏུ་སེམས་བསྐྱེད་པའི་
བསོད་ནམས་ནི། གང་ནས་བཟུང་སྟེ་བྱང་ཆུབ་སེམས་དཔའ་ཞེས་བྱ་ཞེ་ན། བྱང་
ཆུབ་ཀྱི་སེམས་ནི་གཉིས་ཏེ་ཀུན་རྫོ་བ་དང་དོན་དམ་པའོ། །དང་པོ་ནི་བྱང་ཆུབ་
མངོན་པར་འདོད་པའི་མཚན་ཉིད་ཅན་སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་
དྲུག་གི་གྲོགས་དང་མི་ལྡན་པའོ། །གཉིས་པ་ནི་གཉིས་སུ་མེད་པའི་ཡེ་ཤེས་ཀྱི་
རང་བཞིན་ཕ་རོལ་ཏུ་ཕྱིན་པའི་གྲོགས་དང་ལྡན་པའོ། །དེ་ལ་དང་པོ་ནི་ལས་དང་
པོ་པའི་ས་ནས་མོས་སྤྱོད་ཀྱི་སའི་བར་སོ་སོའི་སྐྱེ་བོའི་གནས་སྐབས་ཐམས་ཅད་
ན་ཡོད་ལ། དེ་དག་དང་ལྡན་པ་ནི་རྣམ་གྲངས་པའམ། བརྡར་བཏགས་པའི་བྱང་
ཆུབ་སེམས་དཔའ་ཞེས་བྱའོ། །གཉིས་པ་ནི་ས་དང་པོ་རབ་ཏུ་དགའ་བ་ནས་བཟུང
་སྟེ་ཆོས་ཀྱི་སྤྲིན་གྱི་བར་ས་བཅུའི་རང་བཞིན་ནོ། །དེ་དང་ལྡན་པ་ནི་རྣམ་གྲངས་མ་
ཡིན་པར་མཐའ་གཅིག་ཏུ་བྱང་ཆུབ་སེམས་དཔའི་སྒྲས་བསྙད་པར་བྱ་བ་ཡིན་པས་
ན་དོན་དམ་པའི་བྱང་ཆུབ་སེམས་དཔའ་ཞེས་བྱའོ། །བྱང་ཆུབ་སེམས་དཔའ་རྣམས་
ཀྱི་སེམས་བསྐྱེད་པ་དང་པོའི་བསོད་ནམས་ཀྱི་ཁྱད་པར་བསྟན་པས་ལྷག་མ་རྣམ་



བཞི་བརྒྱ་པའི་རྣམ་བཤད།
པར་ ཤེས་ པར་འགྱུར་བས་དེའི་ ཕྱིར་ རེ་ཞིག་ སེམས་བསྐྱེད་པ་དང༌ པོ་ རབ་ཏུ་
དགའ་བའི་བསོད་ནམས་ཀྱི་ཁྱད་པར་བསྟན་པའི་ཕྱིར་བཤད་པ། བསོད་ནམས་
གང་ཞིག་ཉེ་བར་བསགས་པས་གླིང་བཞིའི་དབང་ཕྱུག་འཁོར་ལོས་སྒྱུར་བའི་རྒྱལ་
པོར་འགྱུར་བའི་བསོད་ནམས་དེ་ནི་རེ་ཞིག་ཆེས་མང་ན་ས་སྟེང་གི་སྐྱེ་བོ་ཐམས་
ཅད་འཁོར་ལོས་སྒྱུར་བའི་རྒྱལ་པོར་སྒྱུར་པའི་བསོད་ནམས་ལྟ་ཅི་སྨོས། ས་སྟེང་
སྐྱེ་བོ་ཐམས་ཅད་ནི་འཁོར་ལོས་སྒྱུར་བའི་རྒྱལ་པོ་ཉིད་འགྱུར་བའི་བསོད་ནམས་
ལས་བྱང་ཆུབ་སེམས་དཔའ་ས་དང་པོ་རབ་ཏུ་དགའ་བའི་བསོད་ནམས་ཆེས་ཁྱད་
པར་དུ་འཕགས་ཏེ། དེ་ནི་འཇིག་རྟེན་དང་འཇིག་རྟེན་ལས་འདས་པའི་དགེ་བའི་
རྩ་བ་ཐམས་ཅད་འབྱུང་བའི་ས་བོན་དུ་གནས་པས་འཁོར་བ་ཇི་སྲིད་བར་འགྲོ་བ་
ཐམས་ཅད་རྗེས་སུ་འཛིན་པའི་རྒྱུར་གནས་པའི་ཕྱིར་དང༌། འཁོར་ལོས་སྒྱུར་བའི་
བསོད་ནམས་ནི་དུས་ཉུང་ཟད་ཅིག་སེམས་ཅན་ཁ་ཅིག་གི་མངོན་མཐོའི་བདེ་བའི་
རྒྱུར་གནས་པ་ཙམ་ཡིན་པའི་ཕྱིར་རོ། །གཉིས་པ་གཞན་སེམས་བསྐྱེད་དུ་བཅུག་
པའི་བསོད་ནམས་ནི། རང་སེམས་བསྐྱེད་པའི་བསོད་ནམས་བཤད་ན། གཞན་
སེམས་བསྐྱེད་དུ་བཅུག་པའི་བསོད་ནམས་ཇི་ལྟ་བུ་ཞེ་ན། སངས་རྒྱས་བཅོམ་ལྡན་
འདས་ཀྱི་སླད་དུ་དེའི་རིང་བསྲེལ་གྱི་སྙིང་པོ་ཅན་གྱི་གསེར་དང་བཻ་ཌཱུརྱ་ལ་སོགས་
པའི་རིན་པོ་ཆེ་སྣ་བདུན་གྱི་རང་བཞིན་གྱི་མཆོད་རྟེན་འཕང་དུ་འོག་མིན་གྱི་འཇིག་
རྟེན་ཇི་སྙེད་ཙམ་དུ་མཐོ་བ། རྒྱར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཚད་
དང་ལྡན་པ་འགའ་ཞིག་གིས་བྱས་ཏེ། དེ་ལ་རྗེས་སུ་མཐུན་པའི་གདུགས་དང་རིན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པོ་ཆེའི་ཐེམ་སྐས་བྲེས་ཤིང་བསྐལ་པའི་བར་དུ་མེ་ཏོག་དང་བདུག་པ་དང་གར་
དང་གླུ་དབྱངས་སོགས་མཆོད་པའི་བྱེ་བྲག་སྣ་ཚོགས་པས་མཆོད་པར་བྱེད་པ་དེ་
བས། འགའ་ཞིག་གིས་བྱང་ཆུབ་ཀྱི་དོན་དུ་སེམས་ཅན་གཅིག་པུ་ཞིག་སེམས་བསྐྱེད་
དུ་བཅུག་སྟེ་འདུལ་བར་བྱེད་ན་སྔ་མ་དེ་ལས་ཕྱི་མ་བྱང་ཆུབ་ཀྱི་དོན་སེམས་ཅན་
གཅིག་འདུལ་བ་པོ་དེ་བསོད་ནམས་མཆོག་ཏུ་བཟང་བར་བརྗོད་པ་ཡིན་ཏེ། སྔ་
མས་ནི་དེ་བཞིན་གཤེགས་པའི་ཡུལ་སྦྱོར་བ་ཙམ་ཞིག་བྱས་པ་ཡིན་ལ། ཕྱི་མས་
ནི་སངས་རྒྱས་ཀྱི་གདུང་རྒྱུན་མི་འཆད་པ་དང་། དམ་པའི་ཆོས་ཡུན་རིང་དུ་གནས་
པའི་བྱ་བ་བྱས་པའི་ཕྱིར་རོ། །གཉིས་པ་ནི། དེ་ལ་ཀུན་རྫོབ་སེམས་བསྐྱེད་དང་
ལྡན་ པའི་ བྱང་སེམས་ ཀྱིས་ནི་བྱང་ཆུབ་ཀྱི་སེམས་སྦྱོང་བའི་སྒོ་ནས་བསམ་པ་
གཞན་དོན་བྱའི་སྦྱོར་བས་ནི་མ་ཡིན་ཏེ། ཉོན་མོངས་ཤུགས་དྲག་པའི་ཕྱིར་དང༌།
གཉེན་པོ་སྟོབས་ཆུང་བའི་ཕྱིར་དང་། ཁམས་དང་བསམ་པ་བག་ལ་ཉལ་ཇི་ལྟ་བ་
བཞིན་དུ་སེམས་ཅན་འདུལ་བའི་ཐབས་མི་ཤེས་པའི་ཕྱིར་རོ། །དོན་དམ་པའི་བྱང་
ཆུབ་སེམས་དཔས་ནི་སེམས་ཅན་གྱི་དོན་ཁོ་ན་ལྷུར་བླང་བར་བྱ་སྟེ། རྒྱུ་མཚན་སྔ་
མ་ལས་ལྡོག་པའི་ཕྱིར་རོ། །བྱང་ཆུབ་སེམས་དཔའ་འདིས་ཇི་ལྟར་སེམས་ཅན་གྱི་
དོན་བྱ་ཞེ་ན། དེ་དག་གི་བསམ་པ་དང་མཐུན་པར་རྗེས་སུ་ཐ་སྙད་བྱེད་པས་སོ། །
དེའི་ཕྱིར་སློབ་མ་དེ་ལ་ཕན་པར་འདོད་པའི་བླ་མ་ཡིས། དང་པོར་རང་ལ་དད་པར་བྱ་
བའི་ཕྱིར་སློབ་མ་ལ་སྦྱིན་པ་དང་སྙན་པར་སྨྲ་བ་ལ་སོགས་པས་སྲི་ཞུ་བྱ་ཞིང་།
དད་པར་གྱུར་ན་ཕྱིས་སྐལ་བ་དང་འཚམ་པའི་གདམས་པ་དང་རྗེས་སུ་བསྟན་པས་
262



གཞི་བརྒྱ་པའི་རྣར།་བཤད།
རྗེས་སུ་གཟུང་བར་བྱ་སྟེ། དཔེར་ན་གླང་པོ་ཆེ་དང་པོར་ཧགས་ཀྱི་ལ་དུ་དང་བུར་
ཤིང་སོགས་བྱིན་ནས་བཀོལ་ལ། དེའི་འོག་ཏུ་འདུལ་བྱེད་ཀྱི་ལྕགས་ཀྱུས་འདེབས་
པ་བཞིན་ནོ། །སློབ་མས་བླ་མ་ལ་བསྙེན་བཀུར་བྱ་བ་མ་ཡིན་ནམ། བླ་མས་སློབ་
མ་ལ་བསྙེན་བཀུར་ཇི་ལྟར་བྱ་ཞེ་ན་བདེན་མོད། འདིས་ནི་བློ་འཆལ་པས་རང་ལ་
ཕན་པའི་དོན་དུ་བླ་མ་ལ་བསྙེན་བཀུར་བྱའོ་སྙམ་དུ་མི་ཤེས་པའི་ཕྱིར་ཏེ། གང་གི་
ཕྱིར་སློབ་མ་དེས་རང་ལ་ཕན་པའི་བྱ་བ་དང་བྱ་བ་མ་ཡིན་པ་མི་ཤེས་པས་རྗེས་སུ་
བསྟན་པར་བྱ་བ་ཡིན་པས་དེའི་ཕྱིར་སློབ་མ་ཞེས་བྱ་བ་བརྗོད་དོ། །གལ་ཏེ་སྲི་ཞུ་
བྱས་ཀྱང་སློབ་མ་གནང་མི་བཀུར་ཞིང་སླར་རྒོལ་བ་སོགས་མི་རིགས་པར་བྱེད་
ནའང་དེས་དེ་ལ་སྐྱོ་བར་མི་བྱའི། གང་གིས་གཤིས་ངན་པར་བྱེད་པའི་ཉོན་མོངས་
གཞོམ་པར་བྱེད་དེ། དཔེར་ན་འབྱུང་པོས་གཟུང་བའི་ནད་པ་འགའ་ཞིག་སླར་ཁྲོ་
ཞིང་གཤེ་ཡང་དེ་ལ་སྨན་པ་འཁྲུག་པ་མིན་པ་ལྟར། སེམས་ཅན་འདུལ་བའི་ཐབས་
ལ་མཁས་པའི་ཐུབ་པ་སངས་རྒྱས་བཅོམ་ལྡན་འདས་དང་བྱང་སེམས་རྣམས་གང་
གིས་སེམས་ཅན་མ་རུངས་པར་བྱེད་པའི་ཉོན་མོངས་པ་དག་ལ་སྐྱོན་དུ་གཟིགས་
ཀྱི་ཉོན་མོངས་དང་འབྲེལ་བའི་གང་ཟག་ལ་སྐྱོན་དུ་ལྟ་བ་མིན་ནོ། །
དེ་ལྟར་གཞན་གྱི་བསམ་པ་སུན་མི་འབྱིན་ཅིང་རྗེས་སུ་མཐུན་པར་སྒྲུབ་
པས་སློབ་མ་རབ་ཏུ་དད་པར་གྱུར་པ་ན་སྐལ་བ་དང་འཚམས་པའི་གདམས་ངག་
སྦྱིན་པར་བྱ་སྟེ། འདི་ལྟར་སེར་སྣ་ཅན་སྦྱིན་པའི་དང་། ཁྲོ་བ་ཅན་བཟོད་པའི་དང་།
ཚུལ་འཆལ་ཚུལ་ཁྲིམས་ཀྱི་གཏམ་གྱིས་མི་དགའ་ལ། ལོངས་སྤྱོད་འདོད་པ་ལ་
2t {



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་བཞི་པ།
སྦྱིན་པའི་གཏམ་དང༌། མཐོ་རིས་འདོད་པ་ལ་ཚུལ་ཁྲིམས་དང་། གཟུགས་བཟང་
བར་འདོད་པ་ལ་བཟོད་པའི་གཏམ་གྱིས་དགའ་བར་འགྱུར་བས་དེའི་ཕྱིར་གདུལ་
བྱ་གང་ཞིག་སྦྱིན་པ་སོགས་གང་དང་གང་ལ་དགའ་བ་དེའི་མངོན་པར་འདོད་པའི་
དོན་དེ་ཡིས་དེ་དང་དེ་ཆེས་སྔར་དཔྱད་ཅིང་ཕྱིས་སྣོད་དུ་གྱུར་པ་ན་ཟབ་མོ་བསྙད་
པར་བྱའོ། གང་དང་གང་ལ་མི་དགའ་བ་དེ་ལ་ཐོག་མར་སྦྱར་བར་མི་བྱ་སྟེ། དང་
པོར་ རྗེས་སུ་མི་མཐུན་པའི་གཏམ་གྱིས་མི་དགའ་ཞིང་རྒྱུད་ཉམས་པར་གྱུར་ན་
དམ་པའི་ཆོས་ཀྱི་སྣོད་དུ་ཅིས་ཀྱང་འགྱུར་བ་མ་ཡིན་ནོ། །དེ་ལྟར་ཕན་པ་བསྒྲུབ་པ་
ན་ལན་བརྒྱར་བཟློག་ཏུ་ཟིན་ཀྱང་ཡང་དང་ཡང་དུ་མི་རིགས་པ་ལ་འཇུག་པ་དེ་ལ་
ནི་བྱང་ཆུབ་སེམས་དཔའ་ལྷག་པར་སྙིང་བརྩེ་བར་བྱ་བ་ཡིན་ཏེ། འདི་ལྟར་ཇི་ལྟར་མ་
ནི་བུ་གཞན་ལས་ཁྱད་ པར་དུ་ནད་ཚབས་ཆེན་པོས་ཐེབས་པའི་བུ་ལ་ཤིན་ཏུ་
གདུང་བར་འགྱུར་བ་དེ་བཞིན་དུ་བྱང་ཆུབ་སེམས་དཔའི་བརྩེ་བ་ཡང་སེམས་ཅན་
རྣལ་མར་ གནས་ པ་ལས་ཉོན་མོངས་པས་རྒྱུད་དཀྲུགས་ཏེ་ བྱ་བ་མ་ཡིན་པ་ལ་
འཇུག་པའི་དམ་པ་མིན་པ་རྣམས་ལ་ཁྱད་པར་དུ་སྐྱེ་སྟེ། བུད་ཤིང་གི་ཁྱད་པར་
ལས་མེ་བཞིན་དུ་བྱང་སེམས་ཀྱི་སྙིང་རྗེ་ཡང་གཞན་གྱི་སྡུག་བསྔལ་ལ་དམིགས་
ནས་ཕུལ་དུ་བྱུང་བ་དང་ལྡན་པར་སྐྱེ་བའི་ཕྱིར་རོ། །གང་གི་ཕྱིར་བྱང་སེམས་ཀྱི་
སྙིང་རྗེ་དམ་པ་མ་ཡིན་པ་ལ་ཁྱད་པར་དུ་འགྱུར་བ་དེའི་ཕྱིར་སེམས་ཅན་ཁམས་
དང་བསམ་པ་དང་མོས་པ་སྣ་ཚོགས་པའི་དོན་བྱེད་པ་ན། གང་ཞིག་བདག་ཉིད་
མཆོག་ཏུ་རློམ་པ་དག་ནི་ཡོན་ཏན་ཅན་གཞན་ལ་བསྙེན་བཀུར་མི་བྱེད་དེ། དེ་ལྟ་



བཞི་བརྒྱ་པའི་རྣམ་ག འད།
བུ་ལ་ལ་གདུལ་བའི་ཕྱིར་རང་ཉིད་སློབ་མར་འགྱུར་བར་བྱས་ཏེ་ཕན་པ་རྗེས་སུ་
སྟོན་པར་བྱེད་ལ། གང་ཞིག་བདག་ཉིད་དམན་པར་སེམས་པ་དེ་ལྟ་བུ་ལ་ལ་བླ་
མར་འགྱུར་བར་བྱས་ཏེ་ཁྱད་པར་བསྟན་པའི་སྒོ་ནས་རྗེས་སུ་འཛིན་ཏེ། དེའི་ཕྱིར་
སེམས་ཅན་འདུལ་བའི་ཐབས་རིགས་སྣ་ཚོགས་པའི་ཐབས་རྣམས་ཀྱིས་གནས་
ལུགས་མ་རྟོགས་པའི་སེམས་ཅན་རྣམས་ཀྱིས་དེ་ཁོ་ན་ཉིད་རྟོགས་པར་བྱེད་དེ།
དཔེར་ན་སྨན་པ་མཁས་པས་ནད་སྣ་ཚོགས་ཀྱིས་ཐེབས་པའི་ནད་པ་རྣམས་ལ་
སྣམ་ཆོས་དང་སྐྱ་ཆོས་སོགས་ཐབས་སྣ་ཚོགས་ཀྱིས་འཆོས་པ་བཞིན་ནོ། །གང་གི་
ཕྱིར་ཐབས་སྣ་ཚོགས་ཀྱིས་སེམས་ཅན་འདུལ་བ་དེའི་ཕྱིར་ཇི་ལྟར་སྨན་པ་མཁས་
པས་ཟུག་རྔུ་འབྱིན་པས་ནི་ནད་པ་འགའ་ཡང་གསོ་དཔྱད་ཀྱིས་སྒྲུབ་ཏུ་མེད་ཅིང་
གསོར་མི་རུང་ཞེས་སྤང་བྱ་དཀོན་པ་དེ་བཞིན་དུ་བྱང་ཆུབ་སེམས་དཔས་སེམས་
ཅན་གྱི་དབང་པོ་མཆོག་དང་མཆོག་མ་ཡིན་པ་ཤེས་ཤིང༌། བསྡུ་བའི་དངོས་པོ་ལ་
མཁས་པ་ཡང་སེམས་ཅན་འདུལ་བའི་སྟོབས་རྙེད་ནས་གདུལ་བྱ་མ་ཡིན་པ་ཤིན་
ཏུ་ཡང་དཀོན་ཏེ། ཁམས་དང་བསམ་པ་དང་བག་ལ་ཉལ་ཇི་ལྟ་བ་བཞིན་དུ་དགེ་
བའི་རྩ་བ་སྐྱེད་པར་བྱེད་པའི་ཕྱིར་རོ། ། །
དེ་ལྟར་སེམས་ཅན་འདུལ་བའི་མཐུའི་ཁྱད་པར་ཐོབ་པའི་བྱང་སེམས་ཀྱི་
སྤྱོད་ཡུལ་དུ་གྱུར་པའི་སེམས་ཅན་འགའ་ཞིག གལ་ཏེ་བསྐུལ་ན་ངན་འགྲོར་མི་
འགྲོ་བ་ལས་ལེ་ལོའི་དབང་གིས་མ་བསྐུལ་བ་ལས་བྱ་བ་ངན་པ་ལ་ཞུགས་ཏེ་ངན་
འགྲོར་འགྲོ་བར་འགྱུར་ན་སེམས་ཅན་ཐམས་ཅད་ལ་ ཕན་ པར་དམ་བཅས་པ་
7༽



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
འདིས་རང་གི་དམ་བཅའ་ཉམས་པར་འགྱུར་བས་བློ་ལྡན་གཞན་གྱིས་སྨད་བྱར་
འགྱུར་རོ། །དེའི་ཕྱིར་བདག་ཅག་ལ་སྨད་པར་འགྱུར་རོ་ཞེས་ཇི་ལྟར་འཚམས་པའི་
ཆོས་བསྟན་པས་སྤྱོད་ཡུལ་དུ་གནས་པའི་སེམས་ཅན་རྣམས་བསྐུལ་བར་བྱའོ། །
བྱང་ཆུབ་སེམས་དཔའ་རྣམས་ཀྱི་ཆོས་ཐམས་ཅད་ཀྱི་སྔོན་དུ་འགྲོ་བ་ནི་སྙིང་རྗེ་
ཡིན་ལ། བྱང་སེམས་ལས་དང་པོ་པ་འགའ་ཞིག སྡུག་བསྔལ་རྒྱུ་དང་བཅས་པས་
ཉེན་པའི་སེམས་ཅན་གཞན་དག་ལ་ཕན་པ་འདོམས་པའི་སྒོ་ནས་སྙིང་བརྩེ་བ་
ལེགས་ཞེས་མི་འདོད་པ་དེ་ནི། རྗེས་སུ་བརྩེ་བས་ཉོན་མོངས་ཤིང་ཉམ་ཐག་པའི་
སློང་བ་པོ་མགོན་མེད་པ་དག་ལ་ཇི་ལྟར་ན་དཀའ་བ་བརྒྱ་ཕྲག་གིས་བསགས་པའི་
ཟས་ནོར་གྱིས་སྦྱིན་པ་གཏོང་བར་འགྱུར་ཏེ་མི་འགྱུར་བ་ཁོ་ནའོ། །དེའི་ཕྱིར་བྱང་
ཆུབ་སེམས་དཔའ་རྣམས་ཀྱིས་ཐོག་མར་སེམས་ཅན་ལ་སྙིང་བརྩེ་བ་བསྐྱེད་པར་
བྱའོ། ། །
གསུམ་པ་ནི། བྱང་ཆུབ་སེམས་དཔའ་སྙིང་རྗེའི་དབང་གིས་འཁོར་བ་ཇི་
སྲིད་བར་སེམས་ཅན་གྱི་དོན་ལྷུར་ལེན་པ་དེ་དག་ལ་འགའ་ཞིག་ཞེ་སྡང་བར་བྱེད་
ན་ཉེས་དམིགས་ཇི་ལྟ་བུ་ཞེ་ན། འགྲོ་བ་ཀུན་ལ་ཕུང་པོ་ལྷག་མ་མེད་པའི་མྱ་ངན་
ལས་འདས་པའི་དབྱིངས་ལ་ཐུག་གི་བར་དུ་ཕན་པའི་ཕྱིར་ཞུགས་པ་བསོད་ནམས་ཀྱི་
གཏེར་དུ་གྱུར་པའི་སེམས་དཔའ་གང་ཞིག འཇིག་རྟེན་ཇི་སྲིད་དུ་གཞན་དོན་གནས་
པའི་མཐུ་ཡོད་པ་དེ་ལ། དད་པ་མ་བྱས་པར་སོར་གནས་པ་དག་ཀྱང་སྦྱིན་པ་དང་
བཀུར་སྟི་སོགས་ཀྱི་བསོད་ནམས་མ་བསགས་པས་ཕུང་ན། གང་དག་སྒོ་གསུམ་
2{st)



བཞི་བརྒྱ་པའི་རྣམ་བཤད།
གྱི་སྐྱོན་གྱིས་སྡང་བར་བྱེད་པ་དག་ལ་བསམ་ཐག་ཅི་ཞིག་ཡོད་དེ། བསྐལ་པ་དཔག་
ཏུ་མེད་པར་ངན་འགྲོའི་སྡུག་བསྔལ་བརྒྱ་ཕྲག་ལྷག་པས་ཕུང་ཞིང་རབ་ཏུ་ཕུང་བར་
འགྱུར་རོ། །བཞི་པ་ནི། དེ་ལྟར་ན་བྱང་ཆུབ་སེམས་དཔའ་རྣམས་ལ་རབ་ཏུ་སྡང་
བ་སྤངས་ཏེ་ཡིད་རབ་ཏུ་དང་བར་བྱ་བར་རིགས་ཏེ། མཆོག་ཏུ་བྱ་དཀའ་བ་མཛད་
པའི་ཕྱིར་རོ། །དེ་དག་གི་མཆོག་ཏུ་བྱ་དཀའ་བ་གང་ཞེ་ན། བཟོད་པ་ཐོབ་པའི་བྱང་
་སེམས་གང་ལ་སྐྱེ་བ་ཐམས་ཅད་དུ་ཉམས་པ་མེད་པའི་མངོན་ཤེས་ལྔ་ཅར་ཡང་
ཡོད་ཅིང་། དེར་མ་ཟད་སངས་རྒྱས་ཀྱི་ཆོས་ཀྱི་ལོངས་སྤྱོད་ཀྱི་རོ་ཞིམ་པོ་བསམ་
གྱིས་མི་ཁྱབ་པ་ཆོག་མི་ཤེས་པ་དང༌། སྤྲོས་པ་མེད་པའི་ཏིང་ངེ་འཛིན་དང་ཚོགས་
གཉིས་ཀྱི་འབྲས་བུ་བསམ་གྱིས་མི་ཁྱབ་པ་རྣམས་སྤངས་ནས། སྙིང་རྗེས་སེམས་
ཅན་ལ་ཕན་གདགས་པའི་ཕྱིར་ངན་སོང་གི་འགྲོ་བ་དམན་པ་སྤྲེའུ་དང་ རི་དགས་
རུ་རུ་ལ་སོགས་ པ་དམན་ པ་ལྟ་བུའི་ལུས་ ཀྱི་དངོས་ པོ་ ཡོངས་སུ་བཟུང་ནས།
གཟུགས་དེ་དང་སྐད་དེ་དང་དེས་སེམས་ཅན་གྱི་རིགས་དེ་དང་དེ་དག་བྱང་ཆུབ་ཀྱི་
ཕྱིར་སྨིན་པར་བྱེད་པ་འདི་ནི་བྱང་ཆུབ་སེམས་དཔའ་རྣམས་ཀྱི་ཤིན་ཏུ་བྱ་དཀའ་བ་
ཡིན་ནོ། །དེའི་ཕྱིར་དེ་དག་གི་མཆོག་ཏུ་བྱ་དཀའ་བ་ལ་བལྟས་ནས་བྱང་ཆུབ་སེམས་
དཔའ་རྣམས་ལ་དད་པ་མཆོག་བསྐྱེད་པར་བྱའོ། །གཞན་ཡང་ཡོན་ཏན་གཞལ་དུ་
མེད་པ་མཐོང་བའི་ཕྱིར་ཡང་བྱང་ཆུབ་སེམས་དཔའ་རྣམས་ལ་དད་པ་བསྐྱེད་པར་
བྱ་སྟེ། འདི་ལྟར་མངོན་པར་འདོད་པའི་གཞན་དོན་ཤིན་ཏུ་བྱ་དཀའ་བ་ཡང་འབད་
མེད་དུ་སྒྲུབ་ནུས་པའི་ཐབས་ཀྱིས་བསོད་ནམས་འབྱུང་བའི་རྒྱུ་མཐའ་དག སྒོ་
)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གསུམ་ཀུན་ཚེ་སྟེ་ཀུན་གྱིས་བསྟེན་པའི་སྒོ་ནས་དུས་ཤིན་ཏུ་ཡུན་རིང་པོ་བསྐལ་པ་
གྲངས་མེད་པ་བརྒྱ་སྟོང་ཕྲག་མང་པོར་བསགས་པའི་བསོད་ནམས་གང་ཡིན་པ་དེ།
ཐམས་ཅད་མཁྱེན་པའི་གཞལ་བྱ་ཡང་མིན་ན་གཞན་དག་གིས་ལྟ་ཅི་སྨོས། དེས་
ན་བྱིས་པའི་སྐྱེ་བོའི་འཁོར་བ་མཐའ་ཡས་པ་ལྟར་བྱང་ཆུབ་སེམས་དཔའི་དགེ་རྩ་
མཐའ་ཡས་ཏེ། སྙིང་རྗེ་ཆེན་པོ་དང་ལྡན་པའི་ཕྱིར་དང༌། དུས་མཐའ་ཡས་པའི་
ཕྱིར་དང་། ཐབས་མཐའ་ཡས་པའི་ཕྱིར་དང་། སེམས་ཅན་མཐའ་ཡས་པའི་ཕྱིར་
རོ༑ ༑ལྔ་པ་ནི། དེ་ལྟར་བྱང་ཆུབ་སེམས་དཔའ་རྣམས་ནི་ཡོན་ཏན་རིན་པོ་ཆེ་དུ་
མའི་གཏེར་དུ་གྱུར་པ་ཡིན་ན་ཅིའི་ཕྱིར་སྐྱེས་པའི་རབས་ལ་སོགས་པར་བྱང་ཆུབ་
སེམས་དཔའ་རྣམས་ལ་སྦྱིན་པའི་སྒྲ་སྙན་པར་འདོན་གྱི་ཚུལ་ཁྲིམས་ལ་སོགས་པ་
གཞན་གྱི་མ་ཡིན་ཞེ་ན། སྦྱིན་པའི་སྒྲ་དཱ་ན་ཞེས་པ་འདི་ལ་སྐད་ཀྱི་བྱིངས་ཡི་གེ་
བསྣན་པའི་ངེས་ཚིག་གིས་བྱེ་བྲག་ཏུ་བཤད་པ་ན་རེས་འགའ་འཆི་བ་བསལ་བར་
བྱེད་དེ། དེའང་སྐྱོ་བ་དང་རྗེས་སུ་མཐུན་པའི་ཕྱིར་དང༌། རེས་འགའ་གཏོང་བ་
གསུམ་གྱི་མཚན་ཉིད་ཀྱི་ཆོས་གསལ་བར་བྱེད་ལ། རེས་འགའ་སྒོ་གསུམ་བསྲུངས་
ཤིང་དག་པར་བྱས་པས་ཇི་ལྟར་འདོད་པའི་སྲིད་པ་གཞན་མངོན་པར་འགྲུབ་པ་
གསལ་བར་བྱེད་པ་དེའི་ཕྱིར་བྱང་ ཆུབ་སེམས་དཔའ་ལ་སྦྱིན་པའི་སྒྲ་ནི་རྟག་ཏུ་
སྙན་པར་བསྟན་ཏོ། །བྱང་ཆུབ་སེམས་དཔའ་རྣམས་ཀྱི་སྦྱིན་པ་ཁོ་ན་མཐའ་ཡས་
ཀྱི་གཞན་དག་ནི་མ་ཡིན་ནོ་ཞེས་བྱ་བ་ཁྱད་པར་ཅི་ཡོད་ཅེ་ན། གང་ཞིག་ཚེ་འདིར་
བྱིན་པ་ཡི་སྦྱིན་པ་ལས་མ་འོངས་པ་ན་འབྲས་བུ་ཆེན་པོ་འབྱུང་བར་འགྱུར་རོ་ཞེས་
(



བཞི་བརྒྱ་པའི་རྣམ་བཤང།
བསམས་ནས་ལོངས་སྤྱོད་ལེན་པ་དང་ལོངས་སྤྱོད་གཏོང་བ་སྒྲུབ་པར་བྱེད་པ་ནི་
ཁེའི་ཕྱིར་རྫས་གཏོང་བའི་ཚོང་ཕྱོགས་བཞིན་དུ་དམ་པས་སྨད་པར་འགྱུར་རོ། །
བྱང་སེམས་རྣམས་ནི་སྙིང་རྗེའི་དབང་གིས་གཞན་ལ་ཕན་པའི་ཆེད་ཁོ་ནར་ཡོངས་
སུ་གཏོང་སྟེ། དེའི་ཕྱིར་དེ་རྣམས་ཀྱི་སྦྱིན་པ་ལས་བྱུང་བའི་བསོད་ནམས་མ་ཟད་
དོ༑ ༑དྲུག་པ་ནི། དེ་ལྟར་བསོད་ནམས་ཀྱི་ཕུང་པོ་མཐའ་ཡས་པ་ཉེ་བར་བསགས་
པའི་བྱང་ཆུབ་སེམས་དཔའ་གང་ལ་སྔར་སོ་སོའི་སྐྱེ་བོའི་གནས་སྐབས་སུ་བྱས་
པའི་སྡིག་པ་ཅུང་ཟད་ཡོད་པ་ཉིད་ཀྱང་དགེ་བ་སྟོབས་ཆེན་པོས་ཟིལ་གྱིས་མནན་
པས་འབྲས་བུ་འབྱིན་ནུས་སུ་ཡོད་པ་མ་ཡིན་ཏེ། ཇི་སྐད་དུ། ལན་ཚྭ་སྲང་འགས་
ཆུ་ནི་ཉུང་ངུ་ཞིག། རོ་སྒྱུར་བགྱིད་ཀྱི་གངྒཱའི་ཀླུང་མིན་ལྟར། །དེ་བཞིན་སྡིག་པའི་
ལས་ནི་ཆུང་ངུ་ཡང་། །དགེ་བའི་རྩ་བ་ཡངས་ལ་མཁྱེན་པར་མཛོད། །ཅེས་གསུངས་
པ་ལྟར་རོ། །དེ་ལྟར་ན་དགེ་བའི་ལས་ཅན་གྱི་བྱང་ཆུབ་སེམས་དཔའ་དེ་ལ་སེམས་
ཅན་གྱི་དོན་སྒྲུབ་བྱ་མིན་ པ་ཞེས་བྱ་བ་ཡོད་པ་མ་ཡིན་གྱི་སེམས་ཅན་གྱི་དོན་
མཐའ་དག་སྒྲུབ་པར་འགྱུར་ཏེ་བསོད་ནམས་མ་ཡིན་པ་ཆུང་ངུ་ཡང་མེད་པའི་ཕྱིར་
དང་། དགེ་བའི་རྩ་བ་མཐའ་ཡས་པ་བསགས་པའི་ཕྱིར་རོ། །གལ་ཏེ་དེ་ལྟར་བྱང་
ཆུབ་སེམས་དཔའ་གཅིག་ཏུ་དགེ་ཞིང་འཁོར་བར་ཕྱིར་མི་ལྡོག་པ་ཡིན་ན། མྱ་ངན་
ལས་འདས་པར་ཅིའི་ཕྱིར་མི་འགྲོ་ཞེ་ན། བྱང་ཆུབ་སེམས་དཔའ་གཞན་ལ་ཕན་
པའི་ལྷག་པའི་བསམ་པ་རླབས་ཆེན་པོའི་ཡིད་ཅན་དེ་ལ་ནི། འཁོར་བ་འདི་ན་གནས་
པའང་པདྨ་ཆུས་མི་གོས་པ་ལྟར་ཡིད་ཉོན་མོངས་པ་ཐམས་ཅད་ཀྱིས་ཉོན་མི་མོངས་
2{26}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཤིང༌། སྐྱེ་རྒ་ན་འཆི་སོགས་ཀྱི་སྡུག་བསྔལ་གྱིས་ཀྱང་གནོད་པ་ཡོད་པ་མིན་ཏེ། དེས་
ན་དེ་ལ་སྲིད་པར་གནས་པ་དང་མྱ་ངན་ལས་འདས་པར་ཞུགས་པ་ལ་ཁྱད་པར་
མེད་པའི་ཕྱིར་མྱ་ངན་ལས་འདའ་བར་མི་འགྲོའོ། །
སེམས་བསྐྱེད་པ་དང་ པོ་ནས་བཟུང་སྟེ་བྱང་ཆུབ་སེམས་དཔའ་རྣམས་
སེམས་ཅན་གཞན་གྱི་དོན་ལ་དབང་འབྱོར་བར་འགྱུར་རོ་ཞེས་བྱ་བ་འདི་ལ་རྒྱུ་ཅི་
ཡོད་ཅེ་ན། ཚོགས་གཉིས་ཀྱི་ཁྱད་པར་ཉེ་བར་བསགས་པའི་བྱང་ཆུབ་སེམས་
དཔའ་ གང་ ལ་ སེམས་ལ་ དབང་ ཐོབ་ པ་ ཉིད་ ཡོད་ པ་ ཉིད་ ལས་ གཞན་ དོན་ དུ་
བསམ་བཞིན་དུ་སྲིད་པར་སྐྱེ་བ་ཡོད་པ་དེ་ཀོ་ རྒྱུ་ཅིས་ན་དུས་ཀུན་གྱི་ཚེ་འཇིག་
རྟེན་ཀུན་གྱི་མངའ་བདག་ཏུ་འགྱུར་བ་མ་ཡིན་ཏེ་འགྱུར་བ་ཡོད་པ་ཁོ་ནའོ། ། །
གསུམ་པ་ནི། བྱང་ཆུབ་སེམས་དཔའ་རྣམས་ཀྱི་སྤྱོད་པ་དེ་ལྟར་སྤྱད་པ་
ལས་འབྲས་བུ་བསམ་གྱིས་མི་ཁྱབ་པ་ཅི་ཞིག་འབྱུང་ཞེས་ཟེར་རོ། །དེ་ནི་མི་རིགས་ཏེ་
ནས་དང་ཏིལ་དང་སཱ་ལུ་ལ་སོགས་པའི་རྒྱུའི་ཁྱད་པར་ལས་འབྲས་བུའི་ཁྱད་པར་
དམིགས་པ་ལྟར་རྒྱུ་ཕུལ་དུ་བྱུང་བའི་ཁྱད་པར་ལས་འབྲས་བུ་འགྲོ་བའི་བླ་མ་དེ་
བཞིན་གཤེགས་པ་རྣམས་ཀྱི་མཐུ་བསམ་གྱིས་མི་ཁྱབ་པ་ཡང་ཁས་བླང་བར་ནུས་ཏེ།
འདི་ལྟར་ཕུལ་འགྲོ་སྟེ་ཁྱད་པར་དུ་འཕགས་པ་ལས་ཀྱང་ཆེས་ཕུལ་ཏེ་ཁྱད་པར་དུ་
འཕགས་པར་འགྲོ་བ་འགའ་ཞིག་འཇིག་རྟེན་འདི་ནའང་སྣང་སྟེ་རིགས་ཀྱི་ཕུལ་དུ་
བྱུང་བ་བྲམ་ཟེ་དང་། སྐྱེ་གནས་ཀྱི་ཕུལ་དུ་བྱུང་བ་སྲིད་རྩེ་དང་། རིའི་ཕུལ་དུ་བྱུང་
བ་རི་རབ་དང༌། རྒྱལ་པོའི་ཕུལ་དུ་བྱུང་བ་འཁོར་ལོས་སྒྱུར་བའི་རྒྱལ་པོ་བཞིན།



བཞི་བརྒྱ་པའི་རྣམ་བཤད།
དེ་ བཞིན་དུ་ཤེས་པའི་ཕུལ་དུ་བྱུང་བ་ཡང་ཐམས་ཅད་མཁྱེན་པའི་ཡེ་ཤེས་ཀྱི་
མཐར་ཐུག་པ་འབྱུང་བར་འགྱུར་རོ། །དེ་བས་རྒྱུ་ཕུལ་དུ་བྱུང་བ་ལས་དེ་དང་རྗེས་
སུ་མཐུན་པའི་འབྲས་བུ་འབྱུང་བ་ནི་འཇིག་རྟེན་ན་བྱིས་པའི་བར་ལ་གྲགས་པ་
ཡིན་ལ། འདིར་ཡང་རྒྱུ་བྱང་ཆུབ་སེམས་དཔའ་རྣམས་ཀྱི་ཚོགས་གཉིས་ཀྱི་འབྱོར་
པ་རྒྱ་ཆེན་པོ་ལས་རྗེས་སུ་མཐུན་པའི་འབྲས་བུ་དེ་བཞིན་གཤེགས་པ་རྣམས་ཀྱི་
བསམ་གྱིས་མི་ཁྱབ་པའི་མཐུ་ཡང་ངེས་པར་ཡོད་ཅེས་རྟོགས་པར་གྱིས་ཤིག བཞི་
པ་ནི། རྒྱུ་དང་འབྲས་བུར་བཅས་པའི་ཐེག་པ་ཆེན་པོ་ནི་ཇི་སྐད་བཤད་པའི་ཚུལ་
གྱིས་འཐད་པ་དང་བཅས་པ་ཡིན་ན། ཅིའི་ཕྱིར་སེམས་ཅན་ཕལ་ཆེར་ཐེག་པ་ཆེན་
པོ་དང༌། དེའི་འབྲས་བུ་སངས་རྒྱས་ཀྱི་མཐུ་བསམ་གྱིས་མི་ཁྱབ་པ་ལ་མི་གུས་ཤེ་ན།
བློ་ཞན་པས་ཟབ་པ་དང་རྒྱ་ཆེ་བ་ལ་སྐྲག་པའི་ཕྱིར་རོ། །འདི་ལྟར་ཇི་ལྟར་བླུན་པོ་
རྣམས་བློ་ཞན་པ་རྣམ་པར་དབྱེ་བ་མི་ནུས་པས་ཤིན་ཏུ་ཟབ་པའི་ཆོས་རྟེན་འབྲེལ་
སྐྱེ་བ་མེད་པའི་རང་བཞིན་ཅན་ལ་སྐྲག་པ་སྐྱེ་བ་ཇི་ལྟ་བ་དེ་བཞིན་དུ་རིགས་དང་བློ་
གྲོས་ཞན་ནས་གཞན་དག་ཀྱང་ཤིན་ཏུ་རྨད་དུ་བྱུང་བ་ཟབ་པ་དང་རྒྱ་ཆེ་བའི་ཐེག་
པ་ཆེན་པོ་དང་དེ་བཞིན་གཤེགས་པའི་མཐུ་ཕུལ་དུ་བྱུང་བ་ལ་མི་དད་ཅིང་སྐྲག་པ་
སྐྱེ་བར་འགྱུར་རོ། །དེ་ཙམ་གྱིས་དེ་མེད་པ་མ་ཡིན་པས་འགྲོ་བ་མཐའ་དག་རྗེས་
སུ་འཛིན་པར་འདོད་པས་ཐེག་པ་ཆེན་པོ་རྒྱུ་དང་འབྲས་བུར་བཅས་པར་དང་བ་
བསྐྱེད་དེ་ལྷག་པར་མོས་པར་བྱའོ། །རྣལ་འབྱོར་སྤྱོད་པ་བཞི་བརྒྱ་པ་ལས། བྱང་
ཆུབ་སེམས་དཔའི་སྤྱོད་པ་བསྟན་པ་སྟེ་རབ་བྱེད་ལྔ་པའི་འགྲེལ་པའོ།། །།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གཉིས་པ་ཉོན་མོངས་སྤོང་བའི་ཐབས་བསྟན་པ་ནི། དེ་ལྟར་བྱང་ཆུབ་
སེམས་དཔའ་འགྲོ་བ་ལ་ཕན་པར་བཞེད་ པ་རྣམས་ ཀྱིས་འཁོར་བ་ནི་རྒུད་པ་
ཐམས་ཅད་ཀྱི་གནས་སུ་རིག་ནས་དེ་རྒྱུན་གཅད་པའི་ཕྱིར་སྐྱེ་བོ་རྣམས་དེའི་རྒྱུ་
ལས་དང་ཉོན་མོངས་པ་སྤོང་བ་ལ་སྦྱར་བར་བྱའོ། །དེ་ལ་རེ་ཞིག་ཉོན་མོངས་པ་
སྤོང་བའི་ཐབས་བསྟན་པ་ལས། གཞན་གྱི་ཉོན་མོངས་པ་སྤོང་བའི་གཉེན་པོ་དགག་
རང་གི་ཉོན་མོངས་པ་སྤོང་བའི་གཉེན་པོ་བསྟན་པ་གཉིས་ཀྱི། དང་པོ་ནི། གལ་ཏེ་
ཉོན་མོངས་རྣམས་སྤང་བར་བྱ་བ་ཡིན་ན་དེ་དག་གཞི་སྤང་བའི་སྒོ་ནས་ཕྱིར་བཅོས་
དགོས་པ་ཡིན་ན། བཅོམ་ལྡན་འདས་ཀྱིས་དགེ་སློང་རྣམས་ལ་ཁང་པ་བརྩེགས་པ་
ལྔ་བརྒྱ་པ་དང་། ཁ་ཟས་རོ་བརྒྱ་པ་དང་། གོས་འབུམ་རིར་བ་ལ་སོགས་པ་གྱ་ནོམ་
པ་ཡོངས་སུ་སྤྱོད་པ་ཅིའི་ཕྱིར་གནང་། དེ་དག་ནི་བདེ་བ་དང་རྗེས་སུ་མཐུན་པ་
ཡིན་ལ། བདེ་བས་ཀྱང་འདོད་ཆགས་འཕེལ་བར་འགྱུར་བའི་ཕྱིར་རོ། །དེ་བས་
སྡུག་བསྔལ་ཕལ་ཆེ་བའི་ལམ་བསྒྲུབ་པར་བྱ་སྟེ་གཅེར་བུ་པ་བཞིན། དེ་དག་ནི་
རླུང་དང་ཉི་མའི་ཚ་གྲང་གིས་བཅོམ་ཞིང་ལུས་དྲི་མ་ཅན་དུ་གྱུར་པ་སྒོ་འབལ་བ་ལ་
སོགས་པའི་སྡུག་བསྔལ་བསྲན་པའི་ཕྱིར་དཀའ་ཐུབ་ཅན་ཞེས་བྱའོ་ཞེ་ན། གལ་ཏེ་
བདེ་བས་འདོད་ཆགས་འཕེལ་བར་འགྱུར་བས་དེ་ སྤང་བྱ་ཡིན་ན་སྡུག་བསྔལ་
བས་ཁྲོ་བ་འཕེལ་བར་འགྱུར་ན་དེ་ཡང་སྤོང་དགོས་ན། རྒྱུ་ཅིས་བདེ་བ་དང་ལྡན་
པ་དཀའ་ཐུབ་ཅན་མིན་ཞིང་། སྡུག་བསྔལ་དང་ལྡན་པ་དཀའ་ཐུབ་ཅན་ཡིན། གཞན་
ཡང་ཉོན་མོངས་པ་རྣམས་ནི་སྡུག་པ་དང་མི་སྡུག་པའི་མཚན་མ་སྒྲོ་བཏགས་པ་



བཞི་བརྒྱ་པའི་རྣམ་བཤད།
ལས་སྐྱེ་བ་ཡིན་གྱི་བདེ་སྡུག་མྱོང་བར་འགྱུར་བའི་ཡུལ་ལོངས་སྤྱོད་པ་ཙམ་གྱིས་
སྐྱེ་བ་མ་ཡིན་ཏེ། འདོད་ཆགས་དང་བྲལ་བ་རྣམས་ལ་ཡང་དེ་དག་སྐྱེ་བར་ཐལ་
བའི་ཕྱིར་རོ། །བཅོམ་ལྡན་འདས་ཀྱི་བསྟན་པ་ལས་ཆགས་ཅན་རྣམས་ཡུལ་གྱི་
སྟོབས་ཀྱིས་འདོད་ཆགས་སྐྱེ་བ་དགག་པའི་ཕྱིར་སྦྱངས་པའི་ཡོན་ཏན་དང་ཡོ་བྱད་
བསྙུངས་པ་སོགས་བསྟན་ལ། ཞེ་སྡང་ཅན་རྣམས་ཞེ་སྡང་སྐྱེ་བ་དགག་པའི་ཕྱིར་
ཟས་དང་ཆོས་གོས་གཙུག་ལག་ཁང་སོགས་གྱ་ནོམ་པ་གནང་བ་ཡིན་ནོ། །དེའི་
ཕྱིར་ཤཱཀྱ་པ་རྣམས་ཁོ་ན་དཀའ་ཐུབ་ཅན་ཡིན་ཏེ། ཆགས་བྲལ་བཞིན་དུ་ཆགས་
ཅན་རྣམས་ཀྱང་ཐབས་ཀྱིས་ཉོན་མོངས་འདུལ་བ་ལ་ཞུགས་པའི་ཕྱིར་རོ། །ཕྱི་
རོལ་པ་རྣམས་ནི་རྟག་ཏུ་ཉོན་མོངས་པས་གདུངས་པའི་གདུང་བས་གདུངས་པའི་
ཕྱིར་ཉོན་མོངས་འདུལ་བའི་དཀའ་ཐུབ་ཅན་མ་ཡིན་ནོ། །
གཉིས་པ་ལ། ཉོན་མོངས་པའི་གཉེན་པོ་དང་། སྤྱིའི་གཉེན་པོ་གཉིས་ཀྱི།
དང་པོ་ལ། ཉོན་མོངས་སོ་སོའི་བྱེད་ལས། དེ་དག་སྐྱེ་བའི་གོ་རིམ། ཇི་ལྟར་སྤོང་
བའི་ཚུལ་དང་གསུམ་གྱི། དང་པོ་ལ་དངོས་དང་། དེ་ལྟར་ན་གང་ཟག་བཀྲི་བའི་
ཚུལ་གཉིས་ཀྱི། དང་པོ་ནི། འདོད་ཆགས་ལ་སོགས་པ་སྤང་བར་འདོད་པས་དེ་
དག་གི་ལས་ཤེས་པར་བྱས་ནས་དེའི་གཉེན་པོ་བསྟེན་པར་བྱ་སྟེ། འདི་ལྟར་འདོད་
ཆགས་ཀྱི་ལས་ནི་སེམས་ཅན་དང་སེམས་ཅན་མ་ཡིན་པར་བགྲང་བའི་དངོས་པོ་
སྡད་པ་སྟེ། དེ་ལ་རྗེས་སུ་ཆགས་པས་འཛིན་པའི་ཕྱིར་རོ། །དེའི་སྨན་ནི་འཁོར་
འདབ་དང་ལོངས་སྤྱོད་སྤོང་བའོ། ཁྲོ་བའི་ལས་ནི་རྩོད་ཅིང་འཐབ་པ་སྟེ་ཀུན་ནས་
2 3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
རྒྱབ་ཀྱིས་ཕྱོགས་པའི་ཕྱིར་རོ། །དེའི་སྨན་ནི། ཚོགས་མི་སྡུད་པ་དང་བྱམས་པ་
སྒོམ་པ་དང་ཡིད་དང་མཐུན་པའི་གཙུག་ལག་ཁང་སོགས་ལོངས་སྤྱོད་པའོ། །
དཔེར་ན་མེ་ལ་སོགས་པ་འབྱུང་བ་ཀུན་གྱི་སྟོབས་རླུང་གིས་བསྐྱེད་པ་
བཞིན་དུ་གཏི་མུག་གི་ལས་ནི་ཆགས་སྡང་གཉིས་གསོས་འདེབས་པ་སྟེ། རང་གི་
དམིགས་པ་ལ་སྐྱོན་དུ་མི་ལྟ་བའི་ཕྱིར་རོ། །དེའི་སྨན་ནི་དངོས་པོའི་རང་བཞིན་ཇི་
ལྟ་བ་བཞིན་རྣམ་པར་འབྱེད་པ་ལ་བརྩོན་པའོ། །འདོད་ཆགས་སོགས་སྤོང་བའི་
ཐབས་འདི་ཡོད་མོད། ཅིའི་ཕྱིར་འདི་དག་སྤང་བྱ་ཡིན་ཞེ་ན། སྡུག་བསྔལ་གྱི་གཞི་
ཡིན་པའི་ཕྱིར་ཏེ། འདི་ལྟར་འདོད་ཆགས་ནི་མངོན་པར་འདོད་པའི་ཡུལ་དང་མ་
ཕྲད་པ་ལས་སྡུག་བསྔལ་བ་ཡིན་ལ། ཁྲོ་བ་ནི་སྟོབས་ལྡན་གཞོམ་པའི་དཔུང་མེད་
པ་ལས་སྡུག་བསྔལ་བ་ཡིན་ཞིང་། གཏི་མུག་ནི་དོན་ཞིབ་མོ་ཡོངས་སུ་མི་ཤེས་པས་
སྡུག་བསྔལ་ལོ། །འདོད་ཆགས་སོགས་དེ་དག་གིས་ཟིལ་གྱིས་མནན་པ་ན་སྡུག་
བསྔལ་དེ་དག་མི་རྟོགས་པ་ནི་ཆེར་སྡུག་བསྔལ་བ་ཡིན་པས་དེའི་ཕྱིར་ཉོན་མོངས་
པ་འདི་དག་ནི་དགྲ་བོ་མཚོན་ཐོགས་པ་བཞིན་དུ་སྤང་བྱ་ཡིན་ནོ། །གཉིས་པ་ནི།
ཇི་ལྟར་གཏི་མུག་ཆགས་སྔང་གཉིས་ཀ་དང་ལྷན་ཅིག་འབྱུང་བ་བཞིན་དུ་ཆགས་
སྔང་གཉིས་ཀྱང་ལྷན་ཅིག་འབྱུང་བ་ཡོད་དམ་ཞེ་ན། ཇི་ལྟར་བད་ཀན་ཆུ་ལས་གྱུར་པ་
དང༌མཁྲིས་པ་མེ་ལས་གྱུར་ པ་དང་མི་མཐུན་ པས་ལྷན་ཅིག་ ཕྲད་ པ་མེད་པར་
མཐོང་བ་དེ་བཞིན་དུ་ཁྲོ་བ་དང་འདོད་ཆགས་དག་རྒྱུད་གཅིག་ལ་ལྷན་ཅིག་ཕྲད་
པ་མཐོང་བ་མེད་དེ། ཆགས་པ་དང་རྒྱབ་ཀྱིས་ཕྱོགས་པ་གཉིས་ཕན་ཚུན་འགལ་



བཞི་བརྒྱ་པའི་རྣམ་བཤད།
བའི་ཕྱིར་རོ། །རྗེས་སུ་མཐུན་པའི་ཕྱིར་རླུང་བད་མཁྲིས་གཉིས་ཀ་དང་ལྷན་ཅིག་
འཇུག་པ་དེ་བཞིན་དུ་གཏི་མུག་ནི་ཆགས་སྡང་གཉིས་ཀ་དང་ལྷན་ཅིག་ཏུ་འཇུག་གོ །
གལ་ཏེ་ཆགས་སྡང་མི་འགལ་ན་གཅིག་གི་གཉེན་པོ་བསྟེན་ན་ཅིག་ཤོས་འཕེལ་
བར་འགྱུར་ལ། དེ་ལྟར་འདོད་ཆགས་དང་ཞེ་སྡང་གཉིས་འགལ་བར་ཤེས་པར་
བྱས་ནས་སློབ་མ་འཆོས་པའི་སློབ་དཔོན་གྱིས། འདོད་ཆགས་ཅན་ནི་བྲན་ཤེད་
བཅད་ནས་ལས་ལ་རྒྱུན་དུ་བཀོལ་བ་བཞིན་དུ་སྒོ་གསུམ་རྒྱུན་མི་འཆད་པར་ལས་
ལ་བཀོལ་བར་བྱ་སྟེ། གང་གི་ཕྱིར་མི་ཕོངས་ཤིང་སྲི་བར་མེད་པ་ནི་ཆགས་པ་དེའི་
སྨན་ཡིན་པའི་ཕྱིར་ཏེ། ལས་ལ་བཀོལ་བ་ལ་ནི་འདོད་ཆགས་སྐྱེ་བའི་གླགས་མི་
རྙེད་པའི་ཕྱིར་རོ། ཁྲོ་བ་ཤས་ཆེ་བ་ནི་རྗེ་བོ་བཞིན་དུ་ལྟ་སྟེ། ཟས་དང་ཆོས་གོས་
སོགས་གྱ་ནོམ་པས་རིམ་གྲོ་བྱ་སྟེ། གང་གི་ཕྱིར་ཕོངས་ཤིང་རིམ་གྲོ་བྱས་པ་ལ་ཞེ་
སྡང་མི་སྐྱེ་བ་དེའི་སྨན་ཕོངས་པ་ཡིན་པའི་ཕྱིར་རོ། །གཏི་མུག་ནི་ཇི་ལྟར་རིགས་པ་
ཕོངས་པ་དང་མི་ཕོངས་པ་བསྟེན་པས་བསྲབས་པར་འགྱུར་ཏེ། འདོད་ཆགས་དང་
མཚུངས་པར་ལྡན་པ་ནི་མི་ཕོངས་པ་དང༌། ཞེ་སྡང་དང་མཚུངས་པར་ལྡན་པ་ནི་
ཕོངས་པ་བསྟེན་པའོ། །གཉིས་པ་ནི། ཉོན་མོངས་པ་འདི་དག་སྐྱེ་བའི་དུས་ཀྱང་
ངེས་པར་ཤེས་པར་བྱས་ནས་དུས་དང་འཚམས་པར་གཉེན་པོ་བསྟེན་པར་བྱ་སྟེ།
འདི་ལྟར་ཉིན་པར་ལས་བྱས་ནས་མཚན་མོ་གཉིད་དང་རྨུགས་པ་ཕལ་ཆེ་བའི་
ཕྱིར་དང་བད་ཀན་ཤས་ཆེ་བའི་ཕྱིར། སེམས་ཅན་རྣམས་ལ་དུས་ཀྱི་དང་པོ་སྔ་དྲོ་
གཏི་མུག་ཡང་དག་པར་འབྱུང་ངོ༌། །དེ་ནས་ཞིང་དང་ཚོང་གི་ལས་སོགས་དུ་མ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྱེད་པའི་ཕྱིར་དང་བད་ཀན་བྱང་ནས་མཁྲིས་པ་ཤས་ཆེ་བའི་ཕྱིར། སྔ་དྲོ་ཕྱི་དྲོའི་
བར་ཉི་མའི་གུང་ལ་ཁྲོ་བ་འབྱུང་བར་འགྱུར་རོ། །ཕྱིས་ཉི་མ་ནུབ་ནས་ལུས་བཀྲུས་
ཤིང་བྱུགས་ཟས་ཟོས་ཤིང་དབང་པོ་རྒྱས་ལ། བྱ་བ་ཐམས་ཅད་ཡོངས་སུ་རྫོགས་
པ་ན་འདོད་ཆགས་འབྱུང་བར་འགྱུར་ཏེ། དེ་ལྟར་ན་ལུས་ཀྱི་སྐྱོན་གྱི་རྗེས་སུ་བྱེད་
པ་ཉིད་ཀྱིས་ཉོན་མོངས་པ་རྣམས་ཉིན་མོ་ལ་རིམ་པ་གསུམ་དུ་འབྱུང་ངོ༌། །དེའི་
ཕྱིར་དེ་ལྟར་རིག་པར་བྱས་ནས་བག་ཡོད་པས་དུས་ཇི་ལྟ་བ་བཞིན་བཟློག་པར་
བྱའོ། །གསུམ་པ་ལ་དུག་གསུམ་སྤོང་ཚུལ་སྤྱིར་བསྟན། ཁོང་ཁྲོ་སྤོང་ཚུལ་ཁྱད་
པར་དུ་བསྟན་པ་གཉིས། དང་པོ་ལ། ཉོན་མོངས་དངོས་སྤོང་ཚུལ་དང༌། དེ་ལ་
སྤྱོད་པའི་གང་ཟག་གི་མཚན་ཉིད་ཡུལ་དང་བཅས་པ་གཉིས་ཀྱི། དང་པོ་ནི། འདོད་
ཆགས་ནི་མཛའ་བཤེས་ཀྱི་གསོབ་དུ་ཞུགས་ནས་འཇིག་རྟེན་བསླུ་བར་བྱེད་པས་
དེའི་ཕྱིར་བསྒྲིམས་ཏེ་སྤང་བར་བྱའོ། །འདི་ལྟར་ཞེ་སྡང་ནི་ཡིད་མི་བདེ་བ་དང་
མཚུངས་པར་ལྡན་པས་དགྲ་བོའི་ཚུལ་དུ་སྐྱེས་བུ་ལ་འོང་སྟེ། དེའི་གནོད་པ་སྣང་
དུ་རུང་བས་དེ་ལས་བདག་ཉིད་བསྲུང་སླའོ། །གཏི་མུག་ནི་བཏང་སྙོམས་དང་མཚུངས་
པར་ལྡན་པས་བར་མའི་ཚུལ་དུ་འོང་སྟེ། དེ་ལ་ཡང་ཡིད་མི་རྟོན་པས་བསྲུང་སླ་ལ།
འདོད་ཆགས་ནི་མཛའ་མིན་དགྲ་བོ་མཛའ་བཤེས་འདྲ་བར་བཅོས་ནས་བསླ་བར་
བྱེད་པ་དང་འདྲ་བར་དགེ་བའི་ནོར་འཕྲོག་པས། དགྲ་ཡིན་བཞིན་དུ་ཡིད་བདེ་
དང་མཚུངས་པར་ལྡན་པས་མཛའ་བོའི་ཚུལ་དུ་སྐྱེས་བུའི་རྒྱུད་ལ་འབྱུང་བ་དེས་ན་
འདོད་ཆགས་དེ་ལ་ཁྱོད་མི་འཇིགས་པས་དེ་ལས་ནི་བདག་ཁྱད་པར་དུ་བསྲུང་
{༽



བཞི་བརྒྱ་པའི་རྣམ་བཤད།
བར་བྱ་དགོས་ཏེ། མི་ཕན་ཞིང་གནོད་པར་བྱེད་པའི་མཛའ་བོའི་ཚུལ་དུ་འཆོས་པ་ནི་
ཁྱད་པར་དུ་བསྒྲིམས་ཏེ་སྐྱེས་བུས་སྤང་བར་བྱ་བ་མ་ཡིན་ནམ་སྟེ་ཡིན་པ་བཞིན་ནོ། །
དེ་ལས་ཇི་ལྟར་བསྲུང་ཞེ་ན། རྟག་ཏུ་ཡིད་གཏད་དེ་བརྩོན་པ་ཕུལ་དུ་བྱུང་བས་གཉེན་
པོ་བསྟེན་པའི་སྒོ་ནས་དེ་སྐྱེ་བའི་གོ་སྐབས་མི་འབྱེད་པས་སོ། ། །
འདོད་ཆགས་ནི་གཉིས་ཏེ། འདི་ལྟར་འདོད་ཆགས་ཁ་ཅིག་ནི་སྔོན་རིགས་
མཐུན་ཡང་ཡང་གོམས་པའི་རྒྱུ་ལས་ཚེ་འདིར་འབད་མེད་དུ་སྐྱེ་བར་འགྱུར་ཞིང་ཁ་
ཅིག་ནི་ཕྱི་རོལ་གྱི་ཡུལ་ཉེ་བའི་རྐྱེན་ལས་ཀྱང་སྐྱེ་བར་འགྱུར་རོ། །དེ་ལ་འདོད་
ཆགས་རྐྱེན་ལས་སྐྱེས་པ་ནི་གཉེན་པོས་སྒྲུབ་སླ་སྟེ། རྐྱེན་སྤངས་པས་མི་སྐྱེ་བའི་
ཕྱིར་རོ། །གཅིག་ཤོས་རྒྱུ་ལས་སྐྱེས་པ་ནི་དེ་ལྟར་མིན་ཏེ་རྩ་བ་གཏིང་ལ་ཟུག་པས་
གཉེན་པོས་བཟློག་དཀའ་བས་སོ། །དེ་བས་ན་དེ་བཟློག་པ་ལ་འབད་པ་ཆེར་བྱའོ། །
འདོད་ཆགས་བཞིན་དུ་ཁྲོ་བ་ཡང་བསྒྲིམས་ཏེ་སྤང་བར་བྱ་སྟེ། དེ་ནི་འདོད་ཆགས་
བས་ཆེས་ཉེས་པ་ལྕི་བའི་ཕྱིར་རོ། །འདི་ལྟར་ཁྲོ་བ་ནི་འཁོན་འཛིན་བརྟན་ཅིང་
དམ་དུ་འཛིན་པ་དང༌། ངེས་པར་ཏེ་མཐའ་གཅིག་ཏུ་མི་དགེ་ཞིང་རང་བཞིན་གྱི་
རྒྱུད་སྲེག་པ་དང་གཞན་ལ་གནོད་པ་སོགས་དོན་མ་ཡིན་པ་སྐྱེད་ཅིང་། མཚམས་
མེད་སོགས་ཉེས་པ་ཆེན་པོ་བྱེད་པའི་ཕྱིར་རོ། །གང་ཞིག་དེ་ལྟར་རྣམ་པ་ཀུན་ཏུ་
ཉོན་མོངས་པ་རྣམས་ཀྱི་དབྱེ་བ་དང་། གཞི་དང་ཉེས་དམིགས་དང་སྤོང་བའི་ཐབས་
ཤེས་པར་བྱས་ནས་གཉེན་པོ་བསྟེན་པ་དེ་ནི་ཉོན་མོངས་པ་རྣམས་རྩ་བ་བཅད་
པའི་སྒོ་ནས་མཐར་བྱེད་པར་འགྱུར་རོ། །འདོད་ཆགས་དང་ཞེ་སྡང་གི་མཚན་ཉིད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ནི་སྨྲས་ན། གཏི་མུག་གི་མཚན་ཉིད་ཇི་ལྟ་བུ་ཞེ་ན། ཇི་ལྟར་དབང་པོ་གནས་པའི་
ལུས་ལ་བསྟེན་པས་ལུས་ཀྱི་དབང་པོ་ནི་མིག་ལ་སོགས་པའི་དབང་པོ་གཞན་
རྣམས་ལ་ཁྱབ་ཅིང་། དེ་དག་གི་རྟེན་དུ་གནས་པ་ཇི་ལྟ་བ་བཞིན་དུ། རྟེན་འབྲེལ་
རང་བཞིན་གྱིས་སྟོང་པ་ལ་བདེན་པར་ཞེན་པའི་མཚན་ཉིད་ཅན་གྱི་གཏི་མུག་ནི་
འདོད་ཆགས་ལ་སོགས་པའི་ཉོན་མོངས་པ་ཀུན་ལ་ཁྱབ་ཅིང་དེ་དག་གི་གནས་སུ་
འགྱུར་ཏེ། འདོད་ཆགས་ལ་སོགས་པ་རྣམས་ཀྱང་གཏི་མུག་གིས་ཀུན་ཏུ་བརྟགས་
པའི་དངོས་པོའི་རང་བཞིན་ཁོ་ན་ལ་སྡུག་པ་དང་མི་སྡུག་པའི་ཕྱིར་སྒྲོ་བཏགས་
ནས་འཇུག་པའི་ཕྱིར་དང་གཏི་མུག་གཙོ་བོ་ཡིན་པའི་ཕྱིར་རོ། །དེའི་ཕྱིར་ཇི་ལྟར་
ལུས་ ཀྱི་དབང་པོ་འགགས་ན་དབང་པོ་ཐམས་ཅད་འགགས་པ་བཞིན་དུ་ཉོན་
མོངས་པ་ཐམས་ཅད་ཀྱང་རྟེན་ཅིང་འབྲེལ་བར་འབྱུང་བ་བསྒོམས་ཏེ་གཏི་མུག་
བཅོམ་པས་བཅོམ་པར་འགྱུར་རོ། །
དོན་མ་ཡིན་པ་ཀུན་གྱི་རྩ་བ་གཏི་མུག་འདི་ཇི་ལྟར་སྤང་བར་བྱ་ཞེ་ན། ཕྱི་
དང་ནང་གི་དངོས་པོ་རྣམས་ལ་ རང་བཞིན་ཡོད་ན་རྒྱུ་དང་རྐྱེན་ལ་ལྟོས་པ་མི་
རིགས་ཏེ། གྲུབ་པ་ལ་བསྒྲུབ་པ་མི་རུང་བའི་ཕྱིར་རོ། །འདི་དག་ནི་རང་གི་རྒྱུ་དང་
རྐྱེན་ལ་ལྟོས་པར་ཡང་མཐོང་སྟེ། དེ་བས་ན་རྟེན་ཅིང་འབྲེལ་བར་འབྱུང་བ་ཡིན་
པའི་ཕྱིར་རང་བཞིན་མེད་ལ། རང་བཞིན་མེད་པའང་སྟོང་པ་ཉིད་ཡིན་ནོ་ཞེས་པའི་
ཚུལ་གྱིས་རྟེན་ཅིང་འབྲེལ་བར་འབྱུང་བ་རང་བཞིན་མེད་པར་མཐོང་ན་དེ་ལ་བདེན་
པར་ཞེན་པའི་གཏི་མུག་འབྱུང་བར་མི་འགྱུར་ཞིང༌། དེ་སྤངས་པས་ཀྱང་དེ་ལ་
TS



བཞི་བརྒྱ་པའི་རྣམ་བཤད།
བརྟེན་པའི་འདོད་ཆགས་ལ་སོགས་པ་ཐམས་ཅད་སྤོང་བར་འགྱུར་རོ། །དེ་ལྟར་ན་
གཏི་མུག་སྤོང་བའི་ཐབས་རྟེན་ཅིང་འབྲེལ་བར་འབྱུང་བ་སྟོན་པ་དེ་ཉིད་དོན་ཆེན་
པོ་ཡིན་པ་དེའི་ཕྱིར་འབད་པ་ཀུན་གྱིས་བསྟན་བཅོས་འདིར་འཆད་པར་འགྱུར་
བའི་གཞུང་མཐའ་དག་གིས་རྟེན་ཅིང་འབྲེལ་བར་འབྱུང་བ་རང་བཞིན་མེད་པའི་
གཏམ་དེ་ཁོ་ན་བསྙད་པར་བྱའོ། །
གཉིས་པ་ལ། འདོད་ཆགས་སོགས་སྤྱོད་པའི་གང་ཟག་གི་མཚན་ཉིད་
དང༌། དེ་དག་འདུལ་བའི་ཐབས་བསྟན་པ་གཉིས་ཀྱི། དང་པོ་ནི། འདོད་ཆགས་
སོགས་ཀྱི་མཚན་ཉིད་སྨྲས་ན་དེ་དག་ལ་སྤྱོད་པའི་སེམས་ཅན་རྣམས་ཇི་ལྟར་ཤེས་
པར་བྱ་ཞེ་ན། དེའི་མཚན་ཉིད་བཤད་པ། དུས་རྟག་ཏུ་ས་འཛིན་པའི་གར་དང༌།
བཞད་གད་དང༌། འཇོ་སྒེག་དང་། མེ་ཏོག་དང༌། དྲི་དང༌། རྒྱན་དང༌། ཁ་དོག་ལ་
སོགས་པ་འཚོགས་ཆས་སྣ་ཚོགས་ལ་དགའ་བ་དང༌། འཇམ་ཞིང་བདེ་བའི་ངང་
ཚུལ་ཅན་དང་། གཞན་ལ་གཏོང་བ་པོ་དང་རང་ཟ་བ་པོ་དང་། གཙང་ཞིང་མཁས་
བག་དང་ལྡན་པ་དང་། སྙན་པ་དང་གསོང་པོར་སྨྲ་བ་སོགས་དེ་འདྲ་ལ་སོགས་
པའི་མཚན་ཉིད་རྣམས་འདོད་ཆགས་ཅན་གྱི་མི་ལ་སྣང་ངོ༌། །དེ་ལས་བཟློག་པ་ནི་
ཞེ་སྡང་ལ་སྤྱོད་པའོ། །འདྲེས་མ་དག་ནི་གཏི་མུག་ལ་སྤྱོད་པའི་མཚན་ཉིད་དེ། དེ་
ལྟར་ན་ཇི་སྐད་བཤད་པའི་རྟགས་དག་གིས་གང་ཟག་གི་བསམ་པ་རྗེས་སུ་རྟོགས་
པར་བྱའོ། །གཉིས་པ་ནི། འདོད་ཆགས་སོགས་སྤྱོད་པའི་གང་ཟག་གི་མཚན་ཉིད་
ནི་སྨྲས་ན། དེ་དག་འདུལ་བའི་ཐབས་གང་ཞེ་ན། སངས་རྒྱས་རྣམས་ཀྱིས་ཆགས་
༥)



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཅན་རྣམས་ལ་ཟས་དང་ཆོས་གོས་གཙུག་ལག་ཁང་སོགས་འདོད་ཆགས་དང་བྲལ་
བ་སྐྱེད་ཅིང་དམན་པ་ཡིད་མི་མཐུན་པ་དགེ་ལེགས་སྤངས་པ་ཐམས་ཅད་དག་འདོད་
པར་བྱའོ་ཞེས་གསུངས་ཏེ། འདི་ལྟར་ཆགས་ཅན་རྣམས་གནས་ལ་ཞེན་པའི་གཉེན་
པོར་དགོན་པ་ཤིང་དྲུང་དུར་ཁྲོད་དང་བླ་གབ་མེད་པ་ཉིད་གསུངས་སོ། །མལ་སྟན་པ་
ཞེན་པའི་གཉེན་པོར་ཙོག་པུ་པ་དང༌། གཞི་ཇི་ལྟ་བ་ཉིད་གསུངས་སོ། །ཟས་ལ་
ཞེན་པའི་གཉེན་པོར་བསོད་སྙོམས་དང༌། སྟན་གཅིག་པ་དང་། ཟས་ཕྱིས་མི་ལེན་
པ་ཉིད་གསུངས་སོ། །གོས་ལ་ཞེན་པའི་གཉེན་པོར་ཆོས་གོས་གསུམ་པ་དང་། ཕྱག་
དར་ཁྲོད་པ་དང༌། ཕྱིང་པ་བ་ཉིད་དེ། དེ་ལྟར་ཆགས་ཅན་རྣམས་གཙུག་ལག་ཁང་
ལ་སོགས་པ་ལ་ཞེན་པའི་གཉེན་པོར་སྦྱངས་པའི་ཡོན་ཏན་བཅུ་གཉིས་རྣམ་པར་
བཞག་གོ །དགྲ་བཅོམ་པ་རྣམས་ཀྱང་འདི་དག་བསྟེན་པ་ནི་བདག་ཉིད་ལ་ངན་པ་
ལ་མོས་པའི་སྐྱེ་བོ་རྣམས་དང་བར་བྱ་བའི་ཕྱིར་ཏེ། དེ་ལ་དང་བས་དེས་ཉེ་བར་
བསྟན་པ་ལས་མྱ་ངན་ལས་འདས་པ་ལ་གཞོལ་བར་འགྱུར་རོ། །འདོད་ཆགས་ཅན་ནི་
རྟག་ཏུ་བླ་མའི་ཐད་དུ་གནས་པར་བྱ་སྟེ། རྟག་ཏུ་བླ་མས་གཞན་བསྐུལ་བས་འདིའི་
འདོད་ཆགས་ཐུལ་བར་འགྱུར་ལ། ཚུལ་མིན་ཡིད་བྱེད་ཀྱིས་རྦད་ཀྱང་སྲབ་སྐྱོགས་
དང་བཅས་པ་ཉིད་ཀྱི་ཕྱིར་བསླབ་པའི་མཚམས་ལས་འདའ་བར་མི་འགྱུར་རོ། །
ཞེ་སྡང་ལ་སྤྱོད་པ་ནི་དེ་ལས་བཟློག་པའི་གཙུག་ལག་ཁང་གྱ་ནོམ་པ་དང་གནས་
དབེན་པ་རྣམས་སོ། །གཏི་མུག་ལ་སྤྱོད་པ་ལ་ནི་འདྲེས་མ་དག་གོ །
གཉིས་པ་ཞེ་སྡང་བྱེ་བྲག་ཏུ་སྤོང་ཚུལ་ལ། ཁྲོ་བའི་ཉེས་དམིགས། སྤོང་
S{ }



བཞི་བརྒྱ་པའི་རྣམ་བཤད།
བྱེད་ཀྱི་གཉེན་པོ། བཟོད་པའི་ཕན་ཡོན་དང་གསུམ་གྱི། དང་པོ་ནི། ཡང་ཁྲོ་
བ་སྤང་བར་འདོད་པས་དེའི་ཉེས་དམིགས་རྟོགས་པར་བྱ་སྟེ། འདི་ལྟར་གཞན་ལ་
གནོད་པའི་ནུས་པ་མེད་པ་ལ་ཁྲོ་བ་སྐྱེས་པས་བཞིན་རས་ནག་པོར་བྱེད་ཅིང་ཁྲོ་
གཉེར་སྡད་པས་བདག་ཉིད་ལ་མདོག་མི་སྡུག་པ་འབའ་ཞིག་བྱེད་ཀྱི་ནུས་པ་མེད་
པས་གཞན་ལ་མི་གནོད་དོ། །གཞན་ལ་གནོད་པའི་ནུས་པ་ཅན་གང་ལའང་བརྩེ་
བ་མེད་པར་ཁྲོས་པ་དེ་ནི་གཞན་གྱི་སྲོག་འཕྲོག་པ་ལ་སོགས་པ་གནོད་པ་ཐམས་
ཅད་ཀྱི་རྒྱུ་ཡིན་པས་ཐ་ཆད་ཅེས་བརྗོད་དོ། །གཉིས་པ་ནི། གང་ཞིག་ཚིག་རྩུབ་
ཐོས་པས་ཁྲོ་ཞིང་ཞེ་སྡང་བ་དེ་ནི་ཆེས་བླུན་པ་ཡིན་ཏེ། འདི་ལྟར་ད་ལྟར་ཡིད་དུ་མི་
འོང་བའི་སྒྲ་ཐོས་པ་ནི་སྔར་རང་གིས་དེ་ལྟར་མྱོང་འགྱུར་གྱི་ལས་བྱས་པའི་འབྲས་
བུ་ཡིན་ལ་དེ་གཤེ་བ་ཐོས་པས་འབྲས་བུ་ཕྱུང་སྟེ་སྡིག་པ་མཐར་བྱེད་པ་བརྗོད་པ་
མ་ཡིན་ནམ། དེ་ལྟར་མི་ཤེས་པས་རྨོངས་ཤིང་དམ་པ་མ་ཡིན་པ་སྟེ། གཤེ་བ་པོ་
ལ་ཁྲོ་བ་སྐྱེས་པ་ནི་བདག་ཉིད་སྔོན་ལས་རྣམ་པར་དག་པར་མི་འདོད་པར་མ་ཟད།
སླར་ཡང་སྡིག་པའི་དྲི་མས་གོས་པར་བྱེད་པས་ཆེས་བླུན་པ་ཡིན་ནོ། །རྒྱུ་མཚན་
འདི་ལས་ཀྱང་ཚིག་རྩུབ་ལ་ཁྲོ་བ་མི་རིགས་ཏེ། རྩུབ་མོའི་རང་བཞིན་གྱི་མཉན་པ་
ཡིད་དུ་མི་འོང་བ་ཡང་ངོ་བོ་ཉིད་ཀྱིས་གནོད་པར་མི་བྱེད་དོ། །བྱེད་ན་སྨྲ་བ་པོ་ལའང་
གནོད་པར་འགྱུར་བས་སོ། །དེའི་ཕྱིར་བདག་ཉིད་འདིས་བདག་ལ་དེ་ལྟར་སྨད་དོ་
སྙམ་དུ་རྟོག་པ་ལས་ཞེ་སྡང་གི་གནོད་པ་བྱུང་བས་ན་གནོད་པ་འདི་སྨྲ་བ་པོ་གཞན་
ལས་ཡིན་ནོ་སྙམ་དུ་རློམ་པར་ཟད་དོ། །དེའི་ཕྱིར་རང་གི་རྟོག་པས་གནོད་པར་
28]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གྱུར་པས་ན་གཞན་ལ་ཅིའི་ཕྱིར་ཁྲོ། གལ་ཏེ་གཤེ་བ་ནི་སྐྱོན་ཅན་ཡིན་ཏེ། ལུགས་
ཀྱི་བསྟན་བཅོས་ལས་གཤི་བ་པོ་ལ་ཆད་པ་བཤད་པའི་ཕྱིར། དེས་ན་དེ་ལ་ཁྲོ་བར་
རིགས་སོ་ཞེ་ན། ཇི་ལྟར་སྣང་བས་གཤེ་བ་ན་སྙིང་ལ་གནོད་པ་བྱེད་པའི་ཕྱིར་གཤེ་
བ་པོ་ལ་ཆད་པ་བྱ་བར་ལུགས་ཀྱི་བསྟན་བཅོས་ལས་མངོན་པར་བརྗོད་ན་ཚིག་
སྙན་པོས་གཞན་གྱི་སེམས་འཛིན་པའི་ཕྱིར་སྙན་པར་སྨྲ་བ་པོ་ལ་མཆོད་པ་བྱ་བ་
ཡང་ཅིས་བརྗོད་པར་མི་འགྱུར། དེའི་ཕྱིར་མི་སྙོམས་པས་ལུགས་ཀྱི་བསྟན་བཅོས་
ཚད་མ་མིན་ནོ། །གལ་ཏེ་གཤེ་བས་རང་ལ་ཡོད་པའི་སྐྱོན་གཞན་ལ་གསལ་བར་
བྱས་པས་ཁྲོ་བར་རིགས་སོ་ཞེ་ན། ཁྱོད་ཀྱི་ཡན་ལག་སྨད་པར་བྱ་བ་ཞར་བ་དང་
ཐེང་པོ་ལ་སོགས་པ་དེ་གཤེ་བ་པོས་མ་སྨྲས་སུ་ཟིན་ཀྱང་། གལ་ཏེ་སྐྱོན་དེ་གཞན་
གྱིས་ཤེས་ན་ནི་བདེན་པར་སྨྲས་པའི་ཕྱིར་སྐྱོན་སྨྲ་བ་པོ་ལ་ཁྲོ་བར་མི་རིགས་ན།
རང་ལ་སྐྱོན་མེད་པའི་གཤེ་བ་པོས་ཡང་དག་པ་མ་ཡིན་པར་སྨྲས་པ་ལ་ཁྲོ་བ་མི་
རིགས་པ་ལྟ་ཅི་སྨོས་ཏེ། དེ་མི་བདེན་པར་སྨྲས་པའི་སྐྱོན་གནོད་པའི་ཕྱིར་རོ། །
དེས་ན་རྣམ་པ་ཐམས་ཅད་དུ་ཁྲོ་བ་མི་རིགས་སོ། །
ཅི་སྟེ་སྐྱེ་བོ་དམན་པ་ལས་མི་སྙན་པ་ཐོས་པ་ལས་དེ་ལ་ཇི་ལྟར་ཁྲོ་བར་
མི་འགྱུར་ཞེ་ན། སྐྱེ་བོ་དམན་པ་སྡིག་པ་ཀུན་ཏུ་སྤྱོད་ཅིང་གཞན་སྡུག་བསྔལ་བ་ལ་
མངོན་པར་དགའ་བ་དག་ལས་ཚིག་མི་སྙན་པ་ཙམ་ཐོས་པ་ཁོ་ནས་དེ་དག་ཁྲོ་བ་
ལས་ངེས་པར་འབྱུང་ཞིང་ལྡོག་པ་མ་ཡིན་ཏེ་བརྡེག་པ་དང་གསོད་པ་ལ་སོགས་པ་
བྱེད་པར་འགྱུར་རོ། །དེའི་ཕྱིར་སྐྱེ་བོ་དམན་པ་དག་ལས་བྱུང་བའི་ཚིག་མི་སྙན་པ་
32



བཞི་བརྒྱ་པའི་རྣམ་བཤད།
ཙམ་ནི་སྐྱོན་ཡན་གར་ཉུང་ཟད་ལྟ་བུར་སྣང་བས་གསོད་པ་དང་འཆིང་བ་སོགས་
གནོད་པ་ཆེན་པོ་བྱུང་བས་དགའ་བར་རིགས་ཀྱི་ཁྲོ་བར་མི་རིགས་སོ། །གང་ཞིག་
སྐྱོན་མེད་པ་ལ་གཤེ་བ་དེ་ཚར་གཅད་ཀྱང་ཉེས་པ་མེད་དོ་ཞེ་ན། གཤེ་བ་པོ་གཞན་
ལ་ལན་དུ་གནོད་པ་བྱས་པས་བདག་ལ་སྔར་བྱས་པའི་གནོད་པ་ལྡོག་པ་སོགས་
ཡོན་ཏན་ཅུང་ཟད་ཀྱང་མེད་ན་ཁྱོད་ཁྲོ་བ་ལ་ཡོན་ཏན་མེད་པ་ལ་གུས་པ་ནི་ཞེན་
པ་རྐྱང་པར་ཟད་ཀྱི་དགོས་པ་ཅི་ཡང་མེད་དོ། །གསུམ་པ་ནི། མཁས་པ་སུ་ཞིག་
གཤེ་བ་ཡོན་ཏན་མེད་པ་ལ་བཟོད་པར་བྱེད་ཅེ་ན། གལ་ཏེ་ཕ་རོལ་གྱིས་ངན་དུ་
སྨྲས་པ་ལ་སོགས་པ་ལ་ཁྲོ་བའི་སྐབས་མི་འབྱེད་ཅིང་གནོད་པ་མི་བྱེད་པའི་བཟོད་
པས་ནི་འབད་པ་མེད་པར་གཟུགས་བཟང་བ་དང༌། མཐོ་རིས་འཕེན་པ་ལ་སོགས་
པའི་བསོད་ནམས་ཆེན་པོ་འཐོབ་པར་འགྱུར་ན། གང་ཞིག་ཆོས་ཀྱི་རྒྱུ་གཤེ་བ་པོ་
དེ་ལ་གེགས་བྱེད་པ་དེ་དང་མཚུངས་པའི་བླུན་པོ་སུ་ཞིག་ཡོད་དེ། རང་གི་ཡོན་
ཏན་ཆུད་གསོན་པའི་ཕྱིར་རོ། །དེས་ན་གང་ཞིག་ཁྲོ་བ་ལ་བཟོད་པ་དེ་ཁོ་ན་མཁས་
པ་ཡིན་ནོ། །གཞན་ཡང་ཁྲོ་བ་ནི་སྤྱིར་མི་མཐུན་པའི་ཡུལ་ལ་སྐྱེ་ཡང་ཁྱད་པར་དུ་
སྟོབས་དང་ལྡན་པ་ལ་གནོད་པ་བྱ་མི་ནུས་པའི་ཕྱིར་མི་སྐྱེའི། འོན་ཀྱང་ཉམ་ཆུང་
བ་དག་ཁོ་ན་ལ་སྐྱེའོ། །དེས་ན་ཞེན་པ་འཇོམས་པར་བྱེད་པའི་ཁྲོ་བ་དེ་ལ་རྒྱུ་ཅིས་
ནི་ཁྱོད་གུས་ཏེ་གུས་པར་མི་རིགས་ཀྱི་ཞེན་པ་འཇོམས་པ་ནི་བུད་མེད་ལ་དཔའ་
བ་བཞིན་དུ་སྐྱེས་བུ་ཡ་རབས་དག་གིས་སྤང་བར་རིགས་སོ། །གང་ཞིག་བཟོད་པ་
བྱེད་པ་དེ་ལ་ནི་གནོད་པ་བྱས་ཀྱང་ལན་མི་ནུས་སོ་སྙམ་ནས་བརྙས་པར་འགྱུར་
s.3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་འབས་ཀྱི་གསུང་འབུམ་པོད་བཞི་པ།
བས་དེའི་ཕྱིར་ཁྲོ་བར་རིགས་སོ་ཞེ་ན། བཟོད་པ་ནི་ཕྲ་རྒྱས་ཁྲོ་བའི་གཉེན་པོ་ཡིན་
པས་གང་ཞིག་ཁྲོ་བའི་གནས་ལ་བཟོད་པ་དེ་ལ་བྱམས་པའི་ཏིང་ངེ་འཛིན་སྒོམ་པ་
སྐྱེ་བར་འགྱུར་ལ། བྱམས་པའི་ཏིང་ངེ་འཛིན་དེ་ཡང་བ་འཇོ་བའི་དུས་ཙམ་བསྒོམས་
པས་གོམས་པར་བྱེད་ན་ཡང་སྒོམ་པ་པོ་ལ་ཡོན་ཏན་བརྒྱད་འདྲེན་པར་འགྱུར་ཏེ།
འདི་ལྟར། ལྷ་མི་དགའ་བར་འགྱུར་བ་དང་། །དེ་དག་ཀྱང་ནི་སྲུང་བ་དང་། །ཡིད་
བདེ་བ་དང་བདེ་མང་དང༌། །དུག་དང་མཚོན་གྱིས་མི་ཚུགས་དང་། །འབད་པ་
མེད་པར་དོན་ཐོབ་དང༌། །ཚངས་པའི་འཇིག་རྟེན་སྐྱེ་འགྱུར་ཏེ། །གལ་ཏེ་གྲོལ་
བར་མ་གྱུར་ཀྱང་། །བྱམས་ཆོས་ཡོན་ཏན་བརྒྱད་འཐོབ་བོ། །ཞེས་རིན་ཆེན་ཕྲེང་
བར་གསུངས་པ་ལྟར་རོ། །གཞན་ཡང་ཁྲོ་བ་སྤངས་པས་ཐོབ་པའི་བསམ་གཏན་
དང་གཟུགས་མེད་སོགས་ཀྱང་ཐོབ་པར་འགྱུར་ཏེ། དེ་ལྟར་ཇི་སྐད་བཤད་པའི་
ཡོན་ཏན་གྱི་གནས་བཟོད་པ་ལ། གནོད་ལན་བྱེད་མི་ནུས་ཞེས་བརྙས་པས་འཇིགས་
ནས་སྤོང་བ་ནི་ཁྱོད་ཀྱི་བླན་པ་འབའ་ཞིག་སྟེ། ཁྲོ་བའི་སྒོ་ནས་དོན་མ་ཡིན་པ་མང་
པོ་འབྱུང་ཞིང་ཇི་སྐད་བཤད་པའི་ཡོན་ཏན་མཆོག་འབྱུང་བ་འཇོམས་པའི་ཕྱིར་རོ། །
གལ་ཏེ་རྒྱལ་པོ་ལ་སོགས་པ་སྟོབས་ལྡན་དག་གིས་དམན་པའི་ཁྱད་དུ་བསད་པ་
བསྲན་པར་དཀའ་བས་དེའི་ཕྱིར་ཚར་བཅད་པར་བྱའོ་ཞེ་ན། སེམས་དང་ལྡན་པ་
རྣམས་ཀྱིས་དགྲ་བོ་གཅིག་ནས་གཅིག་ཏུ་བརྒྱུད་པ་མཐར་ཐུག་པ་མེད་པས། དེའི་
ཕྱིར་རྒྱལ་པོ་ལ་སོགས་པ་སྟོབས་ལྡན་སུ་ཞིག་དགྲ་བོ་ཐམས་ཅད་བཅོམ་ཞིང་ཁྱད་
གསོད་མཐར་གཏན་མེད་པར་བྱས་ནས་འཇིག་རྟེན་ཕ་རོལ་ཏུ་འགྲོ་ཞིང་སོང་བ་
S.!



བཞི་བརྒྱ་པའི་རྣམ་བཤད།
ཡོད་དེ། སྔོན་གྱི་རྒྱལ་པོ་སྟོབས་ལྡན་རྣམས་ཀྱང་ཁྱད་བསད་མཐའ་མ་བྱས་ཤིང་
བརྙས་བསྐྱེད་ཀྱི་དབང་གིས་གཡུལ་སྤྱོད་པ་ལ་སོགས་པའི་སྡིག་པ་བྱས་ནས་ཤི་
བ་ཁོ་ན་མ་ཡིན་ནམ། དེའི་ཕྱིར་བདག་ནི་དགྲ་བོ་འདུལ་བའི་ཕྱིར་སྡིག་པ་བསགས་
པ་ལས་བརྙས་པ་ལེགས་སོ་སྙམ་དུ་སེམས་ཏེ། ཁྱད་དུ་བསད་པའི་བརྙས་པ་ལས་
དམྱལ་བར་མི་འགྲོ་ལ། སྡིག་པ་བྱས་པས་འགྲོ་བའི་ཕྱིར་རོ། །གཉིས་པ་སྤྱིའི་
གཉེན་པོ་ནི། གང་ཞིག་གོང་དུ་བཤད་པའི་ཚུལ་དེ་ལྟར་ཉོན་མོངས་སོ་སོའི་གཉེན་
པོར་རྟོགས་མི་ནུས་པ་དེས་ནི་རྣམ་པར་ཤེས་པ་སྐྱེ་འགག་སོགས་དང་ བྲལ་བ་
བསྒོམས་པས་བཟློག་པར་བྱ་སྟེ། འདི་ལྟར་རྣམ་པར་ཤེས་པ་ནི་རྒྱུ་དང་རྐྱེན་ལས་
སྐྱེས་པའི་ཕྱིར་འདུས་བྱས་ཡིན་ལ། དེ་ཡང་སྐྱེ་བ་ལ་སོགས་པའི་མཚན་ཉིད་གསུམ་
དང་ལྡན་པ་ཡིན་ན་རྣམ་པར་ཤེས་པ་རྣམས་ནི་སྐད་ཅིག་རེ་རེ་དམིགས་པ་ལ་འཇུག་
པའི་ཕྱིར་གནས་པ་མེད་པ་དེ་ལ་སྐྱེ་བ་མེད་དེ། འདུས་མ་བྱས་བཞིན་ནོ། །སྐྱེ་བ་
དང་བཅས་པ་མེད་པ་ལ་མི་རྟག་པ་ཉིད་ག་ལ་ཡོད། དེའི་ཕྱིར་རྣམ་པར་ཤེས་པ་ནི་
སྐྱེ་འཇིག་གནས་གསུམ་དང་བྲལ་བའི་ཕྱིར་རང་བཞིན་མེད་པ་ཡིན་ཏེ། རྣམ་ཤེས་
སྒྱུ་མ་ལྟ་བུར་ནི། །ཉི་མའི་གཉེན་གྱིས་བཀའ་བསྩལ་ཏོ། །ཞེས་གསུངས་པས་སོ། །
གང་ལ་རང་བཞིན་མེད་པ་དེ་ནི་གཟུགས་བརྙན་བཞིན་དུ་སྟོང་པ་ཡིན་ལ། དེས་
ཀུན་བརྟགས་པའི་ཁམས་གསུམ་པོ་ཐམས་ཅད་ཀྱང་སྟོང་པ་ཡིན་ནོ། །དེའི་ཕྱིར་
རྣལ་འབྱོར་པ་གང་གིས་རྣམ་པར་ཤེས་པའི་སྐྱེ་བ་དང་གནས་པ་ལ་སོགས་པ་ཡང་
དག་ཏུ་ནི་རང་བཞིན་མེད་ཅིང་གཟུགས་བརྙན་དང་འདྲ་བར་རྣམ་པར་ཤེས་པ་དེ་
2c5



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཡོད་ན་འདོད་ཆགས་ལ་སོགས་པའི་ཉོན་མོངས་རྣམས་ནམ་ཡང་བློ་གྲོས་ལ་མི་
གནས་སོ། །དེ་ལྟར་ཉོན་མོངས་པའི་མེ་ཉེ་བར་ཞི་སྟེ། སེམས་རྣམ་པར་བྱང་བས་
འགྲོ་བ་ལ་ཕན་པ་བསྒྲུབ་པར་བྱ་ཞིང་། གཞན་ཡང་ལམ་དེ་ལ་གཟུད་པར་བྱའོ། །
རྣལ་འབྱོར་སྤྱོད་པ་བཞི་བརྒྱ་པ་ལས། ཉོན་མོངས་པ་སྤོང་བའི་ཐབས་བསྟན་པ་སྟེ་
རབ་ཏུ་བྱེད་པ་དྲུག་པའི་འགྲེལ་པའོ།། །།
གསུམ་པ་ལས་སྤང་བའི་ཐབས་བསྟན་པ་ལ། འབྲས་བུ་འཁོར་བའི་ཉེས་
དམིགས། རྒྱུ་ལས་སྤོང་ཚུལ། ལས་སྤངས་པའི་དགོས་པ་བསྟན་པ་དང་གསུམ་གྱི། །
དང་པོ་ནི། འཁོར་བ་སྤྱིའི་ཉེས་དམིགས། ཁྱད་པར་བདེ་འགྲོ་ལ་ཞེན་པ་དགག་པ་
གཉིས་ཀྱི། དང་པོ་ལའང་དངོས་དང༌། སྲིད་པ་ཟད་པ་ལ་བརྩོན་པར་གདམས་པ་
གཉིས་ཀྱི། དང་པོ་ནི། རྒྱུ་ལས་སྤང་བར་འདོད་ནས་འབྲས་བུ་འཁོར་བའི་ཉེས་
དམིགས་བསྟན་པའི་སྒོ་ནས་དེ་ལ་སྐྱོ་བ་སྐྱེད་པའི་ཕྱིར་བཤད་པ། འཁོར་བ་སྡུག་
བསྔལ་གྱི་རྒྱ་མཚོ་ཆེན་པོ་ཕྱོགས་ཀྱི་ངོས་མ་ལུས་པ་ཁྱབ་པ་ཐོག་མ་མེད་པ་ནས་
བྱུང་བ། མ་རིག་པ་དང་ང་རྒྱལ་ལ་སོགས་པའི་སྦྲུལ་གྱིས་གང་བ། ལྟ་བ་དྲུག་ཅུ་རྩ་
གཉིས་ཀྱི་ཆུའི་སྲིན་པོས་དཀྲུགས་པ། སྐྱེ་བ་དང་འཆི་བའི་ཀློང་འཁོར་མང་བ། ཁྲག་
དང་མཆི་མ་དང་འོ་མའི་ཆུ་ཕྲན་རྒྱས་པ། རྒ་བ་ན་བ་འཆི་བའི་རླབས་ཆིལ་ཆིལ་
གཡོ་བ། མྱ་ངན་དང་སྨྲེ་སྔགས་འདོན་པ་དང་། སྡུག་བསྔལ་དང་ཡིད་མི་བདེ་དང༌།
འཁྲུག་པའི་ཉ་དང་རུས་སྦལ་དང་ཉ་མིད་ལ་སོགས་པ་ལོང་ལོང་དུ་མས་དཀྲིགས་
པ་འདི་ལ། ཕ་རོལ་དང་གཏིང་གི་མཐའ་རྣམ་པ་ཀུན་ཏུ་ཡོད་པ་མ་ཡིན་ན། བྱིས་



བཞི་བརྒྱ་པའི་རྣམ་བཤད།
པ་སོ་སོའི་སྐྱེ་བོ་ཁྱེད་སྡུག་བསྔལ་གྱི་རྒྱ་མཚོ་ཆེན་པོ་འདིར་ཐོག་མ་མེད་པ་ནས་བྱིང་བ་
ལ་རྒྱུ་ཅིས་འཇིགས་པ་སྐྱེ་བར་མི་འགྱུར། གཏིང་དང་ཕ་རོལ་མི་མངོན་པའི་མཚོར་
བྱིང་བ་ལའང་སྲོག་དང་བྲལ་གྱིས་དོགས་པས་འཇིགས་པ་ཆེན་པོ་སྐྱེ་ན། སྡུག་
བསྔལ་གྱི་རྒྱ་མཚོ་མཐའ་མེད་པར་བྱིང་བ་ལ་ནི་ཆེས་སྐྲག་ཅིང་ཡིད་འབྱུང་བར་
རིགས་སོ། །གལ་ཏེ་འཁོར་བ་དེ་ལྟར་ཉེས་དམིགས་མང་ཡང་ལང་ཚོ་ལ་སོགས་
པས་རྒྱགས་པ་དག་ལ་འཇིགས་པ་མི་འབྱུང་ངོ་ཞེ་ན། ལང་ཚོ་ལ་སོགས་པ་ནི་ཡུན་
དུ་མི་གནས་པས་དེའི་སྒོ་ནས་རྒྱགས་པར་མི་རིགས་ཏེ། འདི་ལྟར་ཚེ་འདིར་ལང་
ཚོ་ནི་རྒས་པའི་རྒྱབ་ཏུ་བྱུང་བར་གྱུར་ནས་ཤི་བའི་འོག་ཏུ་སླར་ཡང་མདུན་དུ་
འབྱུང་བར་འགྱུར་ཞིང་བྱུང་ནས་སླར་རྒས་པའི་རྒྱབ་ཏུ་བྱུང་ནས་ཤི་བས་ཆོད་དེ་
སླར་ཡང་མདུན་དུ་འབྱུང་བར་འགྱུར་ཏེ། དེའི་ཕྱིར་བྱིས་པ་རྣམས་ལང་ཚོ་ལ་བབ་
པ་ན་བདག་ཉིད་རྟག་ཏུ་དེའི་གནས་སྐབས་ལ་གནས་པར་རློམས་ཀྱང་འཇིག་རྟེན་
འདི་ལ་ནི་ལང་ཚོ་དང་རྒ་བ་དང་འཆི་བ་རྣམས་ཁོ་བོའི་སྔོན་ལའོ་ཞེས་འགྲོས་ཀྱིས་
འགྲན་པ་ལྟ་བུར་མངོན་གྱི། གནས་སྐབས་དེ་དག་རྟག་ཏུ་གནས་པ་མེད་པས་ལང་
ཚོ་ལ་སོགས་པས་རྒྱགས་པར་མི་རིགས་སོ། །
གལ་ཏེ་འཇིག་རྟེན་པ་རྣམས་འགྲོས་ཀྱིས་འགྲན་པ་ལྟར་བྱེད་ཅིང་འཇིག་
རྟེན་ཕ་རོལ་ཏུ་འགྲོ་མོད། དེ་ལྟར་ནའང་རང་བཞིན་ཡིན་པའི་ཕྱིར་མི་འཇིགས་སོ་
ཞེ་ན། སྲིད་པར་འཁོར་བ་ན་བྱིས་པ་ཁྱོད་ལ་རང་འདོད་ཙམ་གྱིས་ལྷ་མི་ལ་སོགས་
པའི་འགྲོ་བ་བཟང་པོ་གཞན་དུ་སྐྱེ་བའི་དབང་ཡང་ཡོད་པ་མ་ཡིན་ཏེ། ལས་ཀྱི་
༡་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འཕེན་པ་ཇི་ལྟ་བ་བཞིན་དུ་སྐྱེ་བའི་ཕྱིར་རོ། །ལས་ཉོན་གྱི་གཞན་དབང་ཡིན་བཞིན་དུ་
འཇིག་རྟེན་ཕ་རོལ་ཏུ་འགྲོ་བ་ལ་འཇིགས་པ་མེད་པར་འགྱུར་བ་ནི་ཆེས་རྨོངས་པ་
ལས་གཞན་བློ་དང་ལྡན་པ་སུ་ཞིག་འགྱུར། དེ་བས་ལས་ཉོན་གྱི་དབང་གིས་གར་
སྐྱེ་ཆ་མེད་པར་ཤེས་པར་བྱས་ནས་ཉིན་མཚན་ཕྱེད་པར་འགྲོ་བ་ལ་སྐྱོ་བར་རིགས་
སོ༑༑
གཉིས་པ། གལ་ཏེ་འཁོར་བ་དེ་ལྟར་ཉེས་དམིགས་ཆེ་ཡང་ཚེ་འདིའི་བདེ་
བས་ཕྱོགས་པས་ཚེ་འདིར་སྐྱེ་བ་བཅད་མི་ནུས་ཀྱི་མ་འོངས་པའི་སྐྱེ་བ་ལ་འབད་དོ་
ཞེ་ན། མ་འོངས་པའི་སྐྱེ་བ་ཐ་མ་ཡོད་པ་མིན་ཞིང་འདས་པའི་དུས་ལའང་ཐོག་མ་
མེད་ལ། འདས་པའི་དུས་ཀུན་གྱི་ཚེའང་ཁྱོད་སོ་སོའི་སྐྱེ་བོ་ཁོ་ན་སྟེ། ཁྱོད་ཀྱིས་
འདས་པའི་དུས་ཉོན་མོངས་ཞི་བ་མ་མྱོང་བར་སོང་བ་ཇི་ལྟ་བ་དེ་བཞིན་དུ་ད་ལྟའི་
ཚེ་ཡང་མི་འགྱུར་བ་དེ་ལྟར་སྲིད་པ་མཐའ་དབྱུང་བ་ལ་འབད་པར་བྱོས་ཤིག ཇི་
སྐད་དུ། སྡོང་པོ་བཀོད་པ་ལས། ཁྱོད་ཀྱི་འདོད་རྒྱུས་དོན་མེད་ཆུད་གསན་པའི། །
ལུས་ཀྱི་སྔོན་གྱི་མཐའ་གང་དྲན་བྱས་ཏེ། །དེ་རིང་བྱང་ཆུབ་ཡོངས་ཚོལ་བརྟུལ་ཞུགས་
དང༌། །བཅས་འདི་བརྟུལ་ཞུགས་ཀྱིས་ནི་འདོད་པ་ཆོམས། །ཞེས་གསུངས་པ་
ལྟར་རོ། །ཅི་འཁོར་བ་འདི་མཐའ་ཡོད་པའམ། འོན་ཏེ་མེད་པ་ཞིག་ཡིན། དང་པོ་
ལྟར་ན་འབད་མི་དགོས་པར་གྲོལ་བར་འགྱུར་ལ། གཉིས་པ་ལྟར་ན་འབད་ཀྱང་
མི་གྲོལ་བའི་ཕྱིར། གཉིས་ཀ་ལྟར་ཡང་འཁོར་བ་བཅད་པའི་ཕྱིར་འབད་པ་དོན་
མེད་དོ་ཞེ་ན། འདི་ནི་མཐའ་གཅིག་ཏུ་བཞག་མི་ནུས་ཏེ། རིག་པ་ཡེ་ཤེས་ཀྱི་རྒྱུ་
2
}



བཞི་བརྒྱ་པའི་རྣམ་བཤད།
ཚང་ན་མཐའ་ཡོད་ལ། མ་ཚང་ན་མེད་པའི་ཕྱིར་དང་། རྒྱུ་རྐྱེན་ཡང་གཏན་མི་འབྱུང
་བ་ཡང་མ་ཡིན་ལ། ངེས་པར་འབྱུང་བ་ཡང་མ་ཡིན་ཏེ། འདི་ལྟར་རིག་པ་ཡེ་ཤེས་
སྐྱེ་བའི་རྒྱུ་ཉན་པ་པོ་དལ་འབྱོར་ལ་གནས་པ་དང། མཉན་པར་བྱ་བ་དེ་ཁོ་ན་ཉིད་
སྟོན་པའི་གསུང་དང༌། འཆད་པ་པོ་དེ་བཞིན་གཤེགས་པ་རྣམས་འབྱུང་བ་ཤིན་ཏུ་
རྙེད་པར་དཀའ་སྟེ། དེ་བཞིན་གཤེགས་པ་འཇིག་རྟེན་དུ་འབྱུང་བ་ནི་ཨུ་དུམྦུ་རའི་
མེ་ཏོག་ལྟར་དཀོན་པའི་ཕྱིར་དང༌། གཞན་གཉིས་ཀྱང་སངས་རྒྱས་འབྱུང་བ་ལ་
ལྟོས་པའི་ཕྱིར་རོ། །དེས་ན་ཡེ་ཤེས་སྐྱེ་བའི་རྒྱུ་དཀོན་མཆོག་གསུམ་པོ་འདི་ཚོགས་
ན་འཁོར་བ་ལྡོག་པའི་ཕྱིར་མཐའ་མེད་པ་མ་ཡིན་ལ། མ་ཚོགས་ན་མི་ལྡོག་པའི་
ཕྱིར་མཐའ་དང་བཅས་པའང་མ་ཡིན་ནོ། །དེས་ན་སངས་རྒྱས་ཀྱིས་ལུང་མ་བསྟན་
གྱི་དངོས་པོ་བཅུ་བཞི་ལས་འཁོར་བ་མཐའ་ལྡན་དང་མཐའ་མེད་དུ་ཞལ་གྱིས་མི་
བཞེས་པ་ནི་མདོར་བསྡུ་ན་རྒྱུ་འདི་ཉིད་ཡིན་ལ། དབུ་མ་རྩ་བར། དངོས་པོ་ཐམས་
ཅད་སྟོང་པ་ལ། །མཐའ་ཡོད་ཅི་ཞིག་མཐའ་མེད་ཅི། །ཞེས་པ་ལྟར་རྒྱུ་གཞན་རང་
བཞིན་གྱིས་སྟོང་པ་ཉིད་ཀྱང་མེད་པ་མ་ཡིན་ནོ། །དེས་ན་འཁོར་བ་ལྡོག་པའི་རྒྱུ་
རྐྱེན་ཚང་བ་འདི་ལ་མཁས་པས་སྲིད་པ་ཟད་པའི་ཐབས་ལ་བརྩོན་པར་རིགས་སོ། །
གལ་ཏེ་གསུང་ རབ་གནས་པ་དེ་ སྲིད་དུ་དགེ་བའི་བཤེས་ གཉེན་དང་
དེའི་ལུང་འབོག་པ་ཡོད་པས་དེའི་ཕྱིར་སྐྱེ་བ་གཞན་དུ་སྲིད་པ་ཟད་པ་ལ་འབད་དོ་
ཞེ་ན། གསུང་རབ་གནས་པ་ན་གཉིས་པོ་ཡོད་ཀྱང་རང་ཉིད་ཉན་པ་པོར་འགྱུར་བ་
དཀའ་སྟེ། འདི་ལྟར་མི་རྣམས་ཕལ་མོ་ཆེ་ནི་མ་རིག་པས་ལྡོངས་ཤིང་དམ་པ་མ་
S,



གངས་ཅན་རིག་བཅུད་ལས། རྗེ་འཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཡིན་པ་མི་དགེ་བའི་བཤེས་གཉེན་གྱིས་ཟིན་པས། དེའི་ཕྱོགས་ཡོངས་སུ་འཛིན་
ཅིང་སྲོག་གཅོད་པ་ལ་སོགས་པ་མི་དགེ་བའི་ལས་ཀྱི་ལམ་རྣམས་ལ་འཇུག་པ་
དེས་ན་སོ་སོའི་སྐྱེ་བོ་རྣམས་ཕལ་ཆེར་ངེས་པར་ངན་འགྲོར་འགྲོ་སྟེ། གང་མི་དགེ་
བའི་ལས་ཀྱི་ལམ་ལ་གནས་པ་དེ་བདེ་འགྲོར་འགྲོ་བ་འདི་ནི་གནས་མེད་ཅིང་གོ་
སྐབས་མེད་དོ་ཞེས་འབྱུང་བའོ། །
གཉིས་པ་ནི། ཅི་སྟེ་ངན་སོང་ནི་དགའ་བའི་གནས་མ་ཡིན་ཡང་བདེ་འགྲོ་
ནི་ཉེར་འཚེ་དང་བྲལ་བའི་ཕྱིར་དགའ་བའི་གནས་ཡིན་ནོ། །དེའི་ཕྱིར་དེ་ལ་སྐྱོ་
བར་མི་བྱའོ་ཞེ་ན། ངན་སོང་ལྟར་བདེ་འགྲོ་ལའང་སྐྱོ་བར་རིགས་ཏེ། འདི་ལྟར་
སའི་སྟེང་ན་སྡིག་པ་སྤྱོད་པ་རྣམས་དུས་བྱས་ནས་དམྱལ་བ་ལ་སོགས་པ་རྣམ་སྨིན་
མྱངས་ནས་ལན་གྲངས་གཞན་ལ་མྱོང་འགྱུར་གྱི་བསོད་ནམས་ཀྱིས་མིར་སྐྱེས་པ་
ནའང་སྔར་གྱི་སྡིག་པའི་རྣམ་སྨིན་གྱི་ལྷག་མ་ཡན་ལག་དང་ཉིང་ལག་མ་ཚང་བ་
དང༌། དབང་པོ་མ་ཚང་བ་དང༌། ཁ་དོག་མི་སྡུག་པ་དང༌། དབུལ་བ་ལ་སོགས་
པས་ཅོ་འདྲི་ཞིང་རྒུད་པ་ཁོ་ནར་མཐོང་སྟེ། དེས་ན་སྲིད་པའི་ཕྱུགས་གསོད་པའི་བསྲེག་
གནས་སམ་དུར་ཁྲོད་ ཀྱི་ས་གཞི་དང་མཚུངས་པར་དེ་ཁོ་ན་ཉིད་གཟིགས་པའི་
དམ་པ་རྣམས་ལ་སྣང་ངོ༌། །དེས་ན་སྡུག་བསྔལ་རབ་ཏུ་འབར་བའི་རྒུད་པ་འདི་ལ་
གནས་བཞིན་དུ་འདི་གཞོམ་པར་མི་བརྩོན་པ་ནི་གཏི་མུག་ཤིན་ཏུ་སྨད་པའི་གནས་སུ་
ཟད་དོ། །གལ་ཏེ་དམ་པ་རྣམས་ཀྱིས་སྲིད་པ་བསྲེག་པའི་གནས་དང་མཚུངས་པར་
མཐོང་ན། ཅིའི་ཕྱིར་འཇིག་རྟེན་དག་འདི་ལ་མི་སྐྱོ་ཞེ་ན། འཇིག་རྟེན་གླང་ཆེན་
cjt }



བཞི་བརྒྱ་པའི་རྣམ་བཤད།
སྨོན་པ་ཆང་གིས་མྱོས་པ་ལྟར་སྨྱོ་བའི་རང་བཞིན་ཡིན་པའི་ཕྱིར་རོ། །ཅིའི་ཕྱིར་འཇིག་
རྟེན་ཐམས་ཅད་སྨྱོ་ཞེ་ན། སྨྱོན་པའི་མཚན་ཉིད་ཐོབ་པའི་ཕྱིར་ཏེ། འདི་ལྟར་འཇིག་
རྟེན་གྱི་ཁམས་མ་སྙོམས་པ་ལས་རྣམ་ཤེས་ཀྱི་འཇུག་པ་རྣལ་མ་གནས་པ་མེད་པ་
ལ་སྨོན་པར་བརྗོད་པར་འགྱུར་བ་ཡིན་ན། སྲིད་པར་གནས་པའི་སོ་སོའི་སྐྱེ་བོ་
རྣམས་ཀྱང་སྨོན་པ་ལས་ཆེས་མི་རིགས་པའི་ཚུལ་མང་པོ་འདོད་ཅིང་རྡོལ་ཐབས་
སུ་སྨྲ་ལ། སེམས་རང་བཞིན་གྱིས་གཡོ་བ་སྐད་ཅིག་ཀྱང་རྣལ་དུ་མི་གནས་པ་ཡིན་ན།
དེ་ལྟ་བུ་སྨྱོན་པ་མ་ཡིན་ཞེས་མཁས་པ་སུ་ཞིག་སྨྲ་བར་འགྱུར་དེའི་ཕྱིར་བསྲེག་
གནས་དང་མཚུངས་ཤིང་སྨོ་བའི་གནས་ཡིན་པའི་ཕྱིར་མཁས་པས་སྲིད་པ་ཡོངས་
སུ་སྤང་བར་བྱའོ། །གཉིས་པ་ལ། ལས་སྤང་བར་གདམས། སྤོང་དགོས་པའི་རྒྱུ་
མཚན། སྤོང་ཚུལ་དངོས་དང་གསུམ་གྱི། དང་པོ་ནི། འཁོར་བ་དེ་ཡང་ལས་ཀྱི་
འཇུག་པ་ཐམས་ཅད་བཀག་པའི་སྒོ་ནས་སྤང་བར་བྱའོ། །
ཇི་ལྟར་ལས་ཟད་པས་འཁོར་བ་སྤངས་པར་འགྱུར་ཞེ་ན། འགྲོ་བ་དང་
འཆག་པ་ལ་སོགས་པའི་སྤྱོད་ལམ་གྱིས་བསྐྱོད་པའི་སྡུག་བསྔལ་དག་སྤྱོད་ལམ་དེ་
ལས་བཟློག་སྟེ། སྡོད་པ་སོགས་ཀྱིས་སྔར་གྱི་འཕེན་ཤུགས་ཟད་ན་མཐར་གྱིས་
ཉམས་པར་མཐོང་བར་འགྱུར་ཏེ། དེ་བཞིན་དུ་ལས་ཐམས་ཅད་རྒྱུན་བཅད་པས་
སྡུག་བསྔལ་ཐམས་ཅད་འགག་པར་འགྱུར་རོ། །དེས་ན་ལས་ཀུན་ཟད་པའི་གོ་འཕང་
མྱ་ངན་ལས་འདས་པ་ཐོབ་པ་ལ་བློ་གྲོས་དང་ལྡན་པས་བློ་བསྐྱེད་དོ། །གཉིས་པ་ནི།
ཅིའི་ཕྱིར་ལས་སྤང་བར་བྱ་ཞེ་ན། ལས་ཀྱི་འབྲས་བུ་འཁོར་བ་ནི་འཇིག་པའི་རྒྱུ་
བ
=
4
2.) ]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། -
ཡིན་པའི་ཕྱིར་རོ། །འདི་ལྟར་གང་གི་ཚེ་ཐོག་མ་མེད་པ་ནས་བཟུང་སྟེ་འོངས་པའི་
གཟུགས་ཅན་དང་གཟུགས་ཅན་མ་ཡིན་པའི་འབྲས་བུ་གཅིག་གི་ཡང་ཐོག་མའི་
རྒྱུ་སྣང་བ་ཡིན་པ་དེའི་ཚེ་འབྲས་བུ་གཅིག་ལའང་རྒྱུ་མཐའ་ཡས་པ་རྒྱས་པར་མཐོང་
ནས་གང་ཞིག་ལ་འཇིགས་པ་མི་འབྱུང་སྟེ། དེས་ན་རྒྱུ་མཚན་དཔག་གིས་མི་ལང་
བའི་ཚང་ཚིང་གིས་ཆེས་རྒྱུ་བར་དཀའ་བའི་འཁོར་བའི་འབྲོག་ཆེན་པོ་ལས་རྟག་
ཏུ་སྐྱོ་བ་དང༌། དེ་ལས་ཐར་པའི་ཐབས་ལ་འབད་པར་རིགས་སོ། །གསུམ་པ་ལ་
སྤྱིར་བསྟན། ཁྱད་པར་དུ་བཤད་པ་གཉིས་ཀྱི། དང་པོ་ནི། གང་གི་དོན་དུ་ལས་
བྱེད་པའི་འབྲས་ བུ་དེ་ངེས་ པར་ འགྲུབ་ན་འབད་ པར་ རིགས་ནའང་འབྲས་བུ་
དེའང་ཐམས་ཅད་ངེས་པར་འགྲུབ་པར་འགྱུར་བ་མ་ཡིན་ཞིང་། འགྲུབ་སོ་ཅོག་
ཀྱང་ངེས་པར་ཡུན་དུ་མི་གནས་པར་མཐར་འཇིག་པར་འགྱུར་བ་ཡིན་ན། སྙིང་པོ་
མེད་པའི་འབྲས་བུ་དེའི་དོན་དུ་ལས་ལ་འབད་པས་ལུས་སེམས་ཅི་སྟེ་འཇོམས། དེའི་
ཕྱིར་ལས་སྤོང་བ་ལ་སྒྲིམ་པར་བྱའོ། །གཞན་ཡང་འབྲས་བུ་བཞིན་དུ་ལས་ཀྱང་ངེས་
པར་འཇིག་སྟེ། འདི་ལྟར་མཁར་བརྩིག་པ་ལ་སོགས་པའི་ལས་ནི་འབད་པ་ཆེན་
པོ་དང་ཐབས་མང་པོས་བྱེད་ལ། བྱས་ཟིན་འབད་པ་མེད་པར་འཇིག་པ་མཐོང་སྟེ།
དེ་ལྟར་གྱུར་ཀྱང་ཁྱོད་ལས་དེ་དག་བྱེད་པའི་ཕྱིར། ལས་ལ་ཆགས་བྲལ་འགའ་
ཡང་ཡོད་པ་མིན་པ་བདག་ཉིད་བླུན་པར་སྟོན་པར་བྱེད་དོ། ། །
གལ་ཏེ་ལས་འབད་མེད་དུ་འཇིག་ཀྱང་བདེ་བའི་རྒྱུ་ཡིན་པའི་ཕྱིར་ཆགས་པ་
དང་བྲལ་བ་མི་འགྱུར་རོ་ཞེ་ན། རྣམ་ཤེས་འདས་པ་ལ་བདེ་བ་ཡོད་པ་མིན་ཏེ་
25}2



བཞི་བརྒྱ་པའི་རྣམ་བཤད།
འགགས་པའི་ཕྱིར་རོ། །མ་འོངས་པ་ལ་ཡང་ཡོད་པར་མིན་ཏེ་མ་སྐྱེས་པའི་ཕྱིར་རོ། །
ད་ལྟ་བྱུང་བ་ལའང་བདེ་བ་མེད་དེ་སྐད་ཅིག་གིས་འཇིག་ཅིང་འགྲོ་བ་ཉིད་ཀྱིས་མི་
གནས་པའི་ཕྱིར་རོ། །དེ་བས་ན་བདེ་བ་ལ་བརྐམ་པ་ཁྱོད་ཀྱི་བདེ་བའི་རྒྱུ་ལས་སོགས་
པའི་ངལ་བ་འདི་འབྲས་བུ་གང་གི་ཕྱིར་ཡིན་ཏེ་ཆུ་འགྲམ་དུ་ཁང་པ་བརྩིགས་པ་
བཞིན་དུ་འབྲས་བུ་མེད་དོ་སྙམ་དུ་དགོངས་སོ། །
གཉིས་པ་ལ། བསོད་ནམས་ཀྱི་ལས་དགག བསོད་ནམས་མ་ཡིན་པའི་
ལས་དགག་པ་གཉིས་ཀྱི། དང་པོ་ལ་ལྔ་ལས། དང་པོ་མཐོ་རིས་ཀྱི་དོན་དུ་ལས་
སོག་པ་དགག་པ་ནི། གལ་ཏེ་མཐོ་རིས་ཀྱི་བདེ་བའི་དོན་དུ་དགེ་བའི་ལས་གདོན་
མི་ཟ་བར་བྱའོ་ཞེ་ན། དེ་ཉིད་མཐོང་བའི་མཁས་པ་རྣམས་ལ་འདོད་ལྷ་ལ་སོགས་
པའི་མཐོ་རིས་ཀྱང་དམྱལ་བ་དང་མཚུངས་པར་འཇིགས་པ་སྐྱེད་པར་འགྱུར་ཏེ།
རྒྱགས་པ་དང་བག་མེད་སྣ་ཚོགས་སྐྱེ་བའི་སྒོར་གྱུར་པའི་ཕྱིར་དང༌། ཡུལ་ཡིད་དུ་
འོང་བ་ལས་བྱུང་བའི་ཉོན་མོངས་པ་དྲག་པོའི་མེ་འབར་བའི་ཕྱིར་དང་། གཏི་མུག་
ཤས་ཆེ་བའི་ཕྱིར་རོ། །དེས་ན་མཐོ་རིས་ཀྱི་བདེ་བ་ལ་ཡང་དགའ་བ་མི་སྐྱེ་བའི་
མཁས་པ་རྣམས་ལ་རྣམ་པ་ཀུན་ཏུ་སྲིད་པ་གང་འཇིགས་པ་མི་སྐྱེད་པ་དཀོན་ཏེ་
དེས་ན་མཐོ་རིས་ཀྱང་སྤང་བྱ་ཡིན་ནོ། །གཞན་ཡང་ཇི་ལྟར་འཁོར་བའི་སྐྱོན་ལ་སོ་
སོར་རྟོག་པ་ལ་མཁས་པའི་འཕགས་པ་རྣམས་ཀྱིས་འཁོར་བ་གཅིག་ཏུ་སྡུག་བསྔལ་
གྱི་མེ་འབར་བས་བསྐོར་བ་མཐོང་བ་དེ་ལྟར། གལ་ཏེ་བྱིས་པ་སོ་སོའི་སྐྱེ་བོ་རྣམས་
ཀྱིས་རྣམ་པ་ཀུན་ཏུ་འཁོར་བའི་སྡུག་བསྔལ་མངོན་སུམ་དུ་ཤེས་པར་ནུས་ན། སྐད་
༤) {



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཅིག་དེ་ལ་འདིའི་སེམས་ཏེ་སྙིང་ ལུས་དང་ལྷན་ཅིག་རྣམ་པ་བརྒྱར་འཇིག་པར་
འགྱུར་བ་ཞིག་ན། མ་རྟོགས་པའི་ཕྱིར་འདི་གྲོགས་པོའི་གསོབ་ཀྱིས་གཡོགས་པའི་
དགྲ་ལ་བྱ་བ་བཞིན་དུ་འཁོར་བ་ལ་མངོན་པར་དགའོ། །
གཞན་ཡང་འཁོར་བ་འདི་ན་རིགས་དང་ལོངས་སྤྱོད་དབང་ཕྱུག་དང་
ལྡན་པ་དག་བདེ་བར་གྲགས་ན། དེ་དག་ཀྱང་ངེས་པར་དཔྱད་ན་དགའ་བའི་
གནས་མ་ཡིན་ཏེ། འདི་ལྟར་རིགས་དང་ལོངས་སྤྱོད་སོགས་དང་ལྡན་པའི་སེམས་
ཅན་རྣམས་རློམ་པ་ཅན་མིན་པ་དཀོན་ལ། རློམ་པ་ཅན་དག་ཀྱང་རང་མཆོག་ཏུ་
རྟོག་ཅིང་རང་དང་མཉམ་པ་དང་ལྷག་པ་དག་མི་བཟོད་པ་ན་གཞོམ་པར་འདོད་
པས་སྙིང་རྗེ་ལྡན་པ་མེད་པར་འགྱུར་རོ། །གང་ལ་གཞན་གཞོམ་པར་འདོད་པས་
བརྩེ་བ་མེད་པ་ལ་ནི་ངན་འགྲོའི་མཐར་ཐུག་པ་ཉིད་ཀྱིས་ཡང་དག་པར་འབྱོར་པ་
ག་ལ་ཡོད། དེས་ན་བཅོམ་ལྡན་འདས་ཀྱིས་སྣང་བ་ནས་སྣང་བར་འགྲོ་བའི་གང་
ཟག་ཤིན་ཏུ་དཀོན་ཞེས་གསུངས་ཏེ། རིགས་དང་ལོངས་སྤྱོད་ང་རྒྱལ་གྱིས་སྐྱེད་
པས་ངེས་པར་ཐུར་དུ་ལྟུང་བའི་ཕྱིར་རོ། །གལ་ཏེ་རློམ་པ་ཅན་སྡིག་པ་སྤྱོད་པས་
སྨད་པ་ཡིན་ཡང་རློམ་ཅན་མིན་པ་དག་མཐོ་རིས་ཀྱི་དོན་དུ་དགེ་བ་སྒྲུབ་པར་བྱེད་
པས་བསྔགས་པར་འོས་སོ་ཞེ་ན། འདི་ན་ཕྱི་མའི་མཐོ་རིས་ཀྱི་དོན་དུ་ཚངས་པར་
སྤྱོད་པ་ཁས་བླངས་ཏེ་འདོད་པའི་ཡུལ་ལ་ཡིད་ལོག་པར་གྱུར་པ་རྣམས་ལ། ཤི་
འཕོས་ནས་མཐོ་རིས་སུ་སྐྱེས་ནས་ཆོས་ཀྱི་འབྲས་བུ་ཡུལ་ཡིད་དུ་འོང་བ་དམིགས་
ཤིང་འབྱུང་བར་གྲགས་ཏེ། དེ་ལྟར་ན་རང་གིས་ཐོབ་པའི་ཡུལ་སྤངས་ནས་སླར་
24



བཞི་བརྒྱ་པའི་རྣམ་བཤད།
ཡང་དེ་ཉིད་དོན་དུ་གཉེར་བས་ན་ཆོས་ནི་ཕྱིན་ཅི་ལོག་ཏུ་གྱུར་པ་ཡིན་ལ། ཕྱིན་ཅི་
ལོག་ཏུ་གྱུར་པའི་ཆོས་དེའང་རྒྱུ་ཅི་ཞིག་གིས་དམ་པ་རྣམས་ཡང་དག་པར་འདོད་
པར་བྱེད། དེས་ན་དེ་ལ་ཞེན་པར་མི་རིགས་སོ། །དེ་ལྟར་ན་ཆོས་ནི་ཕྱིན་ཅི་ལོག་
ཏུ་གྱུར་པས་སྤང་བྱ་ཡིན་ལ། དེའི་འབྲས་བུ་ལ་ཡང་ཞེན་པར་མི་བྱ་སྟེ། འདི་ལྟར་
སྦྱིན་པ་ལ་སོགས་པའི་བསོད་ནམས་ཀྱི་འབྲས་བུ་ནི་ཕྱུག་ཅིང་ལོངས་སྤྱོད་ཆེ་བ་
ཡིན་ལ། དེ་ཡང་རྒྱལ་པོ་དང་ཆོམ་རྐུན་དང་མེ་དང་ཆུ་ལ་སོགས་པ་དགྲ་ཟླ་གཞན་
ལས་བསྲུང་བར་བྱ་དགོས་ན། རྟག་ཏུ་འབད་པས་གཞན་ལས་བསྲུང་བར་བྱ་བ་དེ་
ནི་ཇི་ལྟར་ན་རང་དབང་དུ་གྱུར་པའི་བདག་གི་བར་འགྱུར། དེས་ན་འབྲས་བུས་
ཀྱང་ཕན་འདོགས་པར་མི་ནུས་སོ། ། །
གཉིས་པ་འཇིག་རྟེན་གྱི་ཆོས་ལུགས་ལ་ཞེན་པ་དགག་པ་སྟེ། གལ་ཏེ་
སྦྱིན་པ་ལ་སོགས་པའི་ཆོས་ཕྱིན་ཅི་ལོག་པ་ཡིན་ན། འོ་ན་འཇིག་རྟེན་ན་གྲགས་པའི་
ཆོས་ལུགས་ཀྱི་རྗེས་སུ་འཇུག་པར་བྱའོ་ཞེ་ན། དེ་ཡང་མཐའ་གཅིག་ཏུ་གནས་པ་
མེད་པས་དེ་ལ་རེ་བའང་མི་རིགས་ཏེ། འདི་ལྟར་འཇིག་རྟེན་གྱི་ཚུལ་ལུགས་བག་
མ་གཏོང་བ་དང་ལེན་པ་ལ་སོགས་པ་གང་དང་གང་རྣམ་པར་འཇོག་པ་དེ་དང་དེ་
ལ་ཆོས་ཀྱི་སྒྲ་རྗེས་སུ་འཇུག་སྟེ། ཚུལ་ལུགས་དེ་དང་དེ་ལ་ཆོས་ཞེས་གྲགས་པས་
སོ༑ ༑ཚུལ་ལུགས་དེའང་ཡུལ་དང་དུས་ཀྱི་ཁྱད་པར་གྱིས་རྣམ་པ་གཞན་དང་གཞན་
དུ་འགྱུར་བ་དེའི་ཕྱིར་ན་ཆོས་པས་ཀྱང་འཇིག་རྟེན་པ་རྣམས་སྟོབས་དང་ལྡན་པ་
ལྟ་བུར་སྣང་སྟེ། དེ་བས་འཇིག་རྟེན་པའི་ཆོས་ལུགས་ཀྱང་མཐའ་གཅིག་ཏུ་རྣམ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
པར་གནས་པ་མེད་དོ། །གསུམ་པ་ཡུལ་གྱི་དོན་དུ་ལས་སོག་པ་དགག་པ་ནི། འདི་ན་
ཡུལ་ཡིད་དུ་འོང་བ་མེད་པར་བདེ་བ་ཉམས་སུ་མྱོང་བ་མེད་ལ། ཡུལ་ཡིད་དུ་འོང་
བ་དེའང་བསོད་ནམས་བྱས་པ་ཁོ་ན་ལ་སྲིད་པས་དེའི་ཕྱིར་ཡུལ་འདོད་པས་བསོད་
ནམས་བྱའོ་ཞེ་ན། གཟུགས་སྒྲ་ལ་སོགས་པ་ཡུལ་ཡིད་དུ་འོང་བ་རྣམས་དགེ་བས་
འཐོབ་པ་ཡིན་ནའང་ཡུལ་དེའང་ཐར་པ་འདོད་པ་རྣམས་ཀྱིས་ངན་པར་བརྩི་ཞིང་
སྨད་པར་བྱ་བ་ཡིན་ཏེ། དོན་མ་ཡིན་པའི་རྩ་བ་ཡིན་པའི་ཕྱིར་དང་། མི་རྟག་སྡུག་
བསྔལ་སོགས་ཉིད་ཀྱིས་རྟག་ཏུ་མི་གསོད་པར་བྱེད་པའི་ཕྱིར་དང་། འདོད་ཆགས་
ལ་སོགས་པའི་ཉོན་མོངས་པ་སྐྱེད་པར་བྱེད་པ་ཉིད་ཀྱིས་བག་མེད་པའི་གནས་
ཡིན་པའི་ཕྱིར་རོ། །དེའི་ཕྱིར་ཐར་འདོད་རྣམས་ཀྱིས་གང་ཞིག་བཏང་བས་ཤིས་
ཤིང་དགེ་བར་གྱུར་པ་དེ་གྲུབ་པ་ཅི་ཞིག་དགོས་ཏེ་དགོས་པ་ཅི་ཡང་མེད་དོ། །
བཞི་པ་དབང་ཕྱུག་གི་དོན་དུ་ལས་བསོག་པ་དགག་པ་ནི། གལ་ཏེ་ཡུལ་
ངན་པ་ཡིན་པས་དེའི་དོན་དུ་ཆོས་དགོས་པ་མེད་ཀྱང་། རྒྱལ་སྲིད་ནི་བཀའི་རོ་
མྱང་བས་བདེ་བ་ཆེས་བརླུང་བ་ཡིན་པའི་ཕྱིར་དེའི་དོན་དུ་ཆོས་བྱའོ་ཞེ་ན། གང་
ཞིག་བཀའ་ལུང་མེད་པར་འདོད་པའི་དོན་མི་འགྲུབ་པ་དེ་ནི་བཀའ་ལུང་དོན་དུ་
གཉེར་བར་བྱེད་ཀྱི། སེམས་ལ་དབང་ཐོབ་པའི་རྣལ་འབྱོར་པ་གང་ལ་དགོས་པའི་
དོན་འབད་པ་མེད་པར་འགྲུབ་པས་བཀའ་ལུང་དགོས་པ་མེད་པ་དེ་ལ་དེའི་དོན་
དུ་ཆོས་དོན་མེད་པར་འགྱུར་རོ། །འོ་ན་གང་ལ་བཀའ་ལུང་དགོས་པ་དང་བཅས་
པ་དེ་ལ་དེའི་དོན་དུ་ཆོས་དགོས་སོ་ཞེ་ན། གང་ཡང་། ཚིག་ཙམ་གྱིས་མངའ་སྒྱུར་
3ང)(



བཞི་བརྒྱ་པའི་རྣམ་བཤད། །
བའི་བཀའ་ལུང་དོན་དུ་གཉེར་བ་དེ་ནི་སྐྱེ་བོའི་ནང་ན་བླུན་པོ་ཞེས་བྱ་སྟེ། དོན་མ་
ཡིན་པ་ཆེན་པོའི་རྩ་བ་རྒྱལ་སྲིད་དོན་དུ་གཉེར་བའི་ཕྱིར་རོ། །མཁས་པ་རྣམས་ནི་
ཕྱི་རོལ་དུ་གཡེངས་པའི་ཚོགས་ཀྱིས་ཐོབ་པ་ལ་བདེ་བར་མི་སེམས་སོ། །ལྔ་པ་མ་
འོངས་པའི་འབྲས་བུའི་དོན་དུ་ལས་སོག་པ་དགག་པ་ནི། གལ་ཏེ་མ་འོངས་པའི་
སྐྱེ་བར་ཕྱུག་པ་ལ་སོགས་པའི་འབྲས་བུ་འདོད་པས་བསོད་ནམས་བྱའོ་ཞེ་ན། མ་
འོངས་ པའི་འབྲས་བུ་ཕྱུག་པ་ལ་སོགས་པ་འབྱུང་ བར་ མཐོང་ནས་སྦྱིན་པ་ལ་
སོགས་ པའི་ཆོས་ ལ་ འདོད་ ཆགས་ པས་ ཁྱོད་ཆགས་ པ་ སེལ་ན་ཆགས་པ་དེའི་
འབྲས་བུ་ངན་འགྲོ་ནི་ཡིད་དུ་མི་འོང་བ་ཞིག་སྟེ། དེས་ན་ཆགས་པ་དེའི་མ་འོངས་
པའི་འབྲས་བུ་མཐའ་དག་ངན་འགྲོ་ཉིད་མཐོང་ནས་འཇིགས་པ་མེད་དམ། ཆོས་
ལ་ཆགས་པ་ཅི་ཞིག་བྱེད། དེས་ན་འབྲས་བུ་ངན་འགྲོ་ལྟར་ཆོས་ལ་ཆགས་པའང་
སྤང་བར་བྱའོ། །གཞན་ཡང་གླ་པ་འབྲས་བུའི་དོན་དུ་ལས་བྱེད་པ་ལྟ་བུའི་འབྲས་
བུའི་དོན་ཅན་གྱི་སྦྱིན་པ་ལ་སོགས་པའི་བསོད་ནམས་ནི་རྣམ་པ་ཀུན་ཏུ་རྔན་པ་
དང་མཚུངས་པར་འགྱུར་དུ་འོང་བས་མཁས་པ་འབྲས་བུ་ཡིད་དུ་འོང་བའི་དོན་དུ་
བསོད་ནམས་ཀྱི་ལས་མི་བྱའོ། །
གཉིས་པ་ནི། བསོད་ནམས་ཀྱི་ལས་བཀག་པས་བསོད་ནམས་མ་ཡིན་
པ་ལ་འཇུག་པར་དོགས་པ་མི་བྱ་སྟེ། མཁས་པ་གང་དག་འཁོར་བའི་རྒྱུར་མཐོང་
ནས་དགེ་བ་ཡང་མི་འདོད་པ་དེ་དག་རང་གཞན་ལ་དོན་མ་ཡིན་པའི་རྒྱུར་གྱུར་
པའི་མི་དགེ་བ་ཇི་ལྟར་བྱེད་དེ་གནས་མེད་དོ། །གསུམ་པ་ནི༔ མ་རིག་པ་དང་རྗེས་
29/



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
སུ་འབྲེལ་བའི་བྱིས་པ་རྣམས་བསོད་ནམས་དང་བསོད་ནམས་མ་ཡིན་པའི་ལས་
སོག་ཅིང་འབྲས་བུ་བདེ་སྡུག་མྱོང་བའི་སྒོ་ནས་འཁོར་བར་འཁོར་བ་འགྱུར་གྱི།
མ་རིག་པའི་བག་ཆགས་དྲུངས་ཕྱུང་སྟེ་རྟེན་འབྲེལ་ རང་བཞིན་མེད་པར་མཐོང་
བའི་མཁས་པ་གང་གིས། ཕྱི་ནང་གི་འགྲོ་བ་སྲད་བུ་དང་ཤིང་ལས་བསྒྲུབས་པའི་
སྐྱེས་པ་བུད་མེད་སོགས་ཀྱི་རྣམ་པར་སྣང་བའི་འཕྲུལ་འཁོར་གྱི་ཚོགས་འདྲ་བ་
དང༌། སྔགས་དང་རྫ་ས་ལས་སྐྱེས་པའི་སྒྱུ་མའི་སྐྱེས་བུ་ལྟར་རང་བཞིན་མེད་པར་
མཐོང་སྟེ། བསོད་ནམས་དང་བསོད་ནམས་མ་ཡིན་པའི་ལས་སྤངས་པ་དེ་དག་འཁོར་
བ་ལས་བརྒལ་ནས་ཆེས་གསལ་བར་གོ་འཕང་དམ་པ་མྱ་ངན་ལས་འདས་པར་
འགྲོ་བར་འགྱུར་རོ། །དེའི་ཕྱིར་སྒྱུ་མ་ལྟ་བུའི་ཆོས་ཀྱི་རང་བཞིན་ལ་མཁས་པ་གང་
་དག་ལ་འཁོར་བ་ན་དགའ་བ་དང་། རྗེས་སུ་མཐུན་པའི་ཡུལ་ཡིད་དུ་འོང་བ་རྣམས་
ཀྱིས་ཀྱང་མངོན་པར་དགའ་བ་མེད་པ་དེ་དག་ལ། འདིར་དེ་ལས་གཞན་པ་སྐྱེ་རྒ་
ན་འཆི་ལ་ སོགས་པ་འཁྲུག་པའི་རྣམ་པ་ཅན་དག་ལ་རྣམ་པ་ཀུན་ཏུ་དགའ་བ་
འཐད་པ་མ་ཡིན་ནོ། །
དེ་ལྟ་ནའང་སར་ཆུད་པའི་སེམས་དཔའ་ཆེན་པོ་རྣམས་ནི་འགྲོ་བ་རྣམས་
ཀྱིས་འཁོར་བའི་རང་བཞིན་ཁོང་དུ་ཆུད་པར་བྱ་བའི་ཕྱིར་འཁོར་བར་འཁོར་ཞིང་
ཉེས་པའི་དྲི་མས་ཀྱང་མི་གོས་སོ། །རྣལ་འབྱོར་སྤྱོད་པ་བཞི་བརྒྱ་པ་ལས། མི་ཉིད་
ཀྱི་འདོད་པའི་ལོངས་སྤྱོད་ལ་ཞེན་པ་སྤོང་བའི་ཐབས་བསྟན་པ་སྟེ་རབ་ཏུ་བྱེད་པ་
བདུན་པའི་འགྲེལ་པའོ།། །།
སྔ
2༨}



བཞི་བརྒྱ་པའི་རྣམ་བཤད།
བཞི་པ་སློབ་མ་སྤོང་བའི་ཚུལ་བསྟན་པ་ལ་དོན་བཅུ་ཡོད་པའི། དང་པོ་
འདོད་ཆགས་སྤོང་ནུས་སུ་བསྟན་པ་ནི། ཐོག་མེད་ནས་གོམས་པའི་འདོད་ཆགས་
པའི་འདོད་ཆགས་ཀྱི་འཆིང་བ་ཚབས་ཆེན་པོས་བཅིངས་པ་རྣམས་ཇི་ལྟར་འདོད་
ཆགས་སྤོང་བར་འགྱུར་ཞེ་ན། ཇི་ལྟར་མི་མཐུན་ཞིང་མི་མཛའ་བའི་མི་རྣམས་ལ་མཛའ་
བཤེས་ལས་བྱུང་བའི་ཆགས་པ་ཡུན་རིང་དུ་མི་གནས་ཏེ། དེའི་སྐྱོན་རྟོག་པ་ལ་
ཞུགས་པའི་ཕྱིར་རོ། །
དེ་བཞིན་དུ་རྣལ་འབྱོར་པ་ཕྱི་ནང་གི་དངོས་པོ་ཀུན་ལ་སྐྱོན་ཤེས་པ་ལ་
ཡང་དེ་དག་ལ་འདོད་ཆགས་པ་ཡུན་རིང་དུ་མི་གནས་སོ། །འདོད་ཆགས་ནི་ཡུལ་
གྱི་སྐྱོན་མཐོང་བས་སྤོང་བ་མ་ཟད། གཞི་མེད་པའི་ཕྱིར་ཡང་སྤོང་ནུས་ཏེ། འདི་
ལྟར་འདོད་ཆགས་ནི་ཆགས་བྱའི་དངོས་པོ་ལ་རག་ལས་ཏེ་འཇུག་ལ། དེ་ཡང་ངོ་
བོ་ཉིད་ཀྱིས་གྲུབ་པ་མེད་དེ། ལ་ལ་ཡུལ་དེ་ཉིད་ལ་ཆགས་པ་ན། ལ་ལ་དེ་ཉིད་ལ་
ཞེ་སྡང་བར་དམིགས་ཤིང་། ལ་ལ་དེ་ཉིད་ལ་རྨོངས་པར་མཐོང་བའི་ཕྱིར་རོ། །
གལ་ཏེ་ཆགས་བྱའི་དངོས་པོ་ངོ་བོ་ཉིད་ཀྱིས་གྲུབ་ན་ཐམས་ཅད་ལ་འདོད་ཆགས་
ཁོ་ན་སྐྱེ་བར་འགྱུར་རོ། །དེའི་ཕྱིར་འདོད་པའི་དོན་ཕྱིན་ཅི་ལོག་གིས་བཏགས་པ་
ཙམ་མ་གཏོགས་ངོ་བོ་ཉིད་ཀྱིས་གྲུབ་པ་མེད་དོ། །དེ་བས་ན་རྣལ་འབྱོར་པ་ཆགས་
བྱའི་དངོས་པོ་སྟོང་པ་ཉིད་དུ་བསྒོམས་པས་འདོད་ཆགས་སྤོང་བར་ནུས་སོ། །འདོད་
ཆགས་ཀྱི་དམིགས་པ་མ་གྲུབ་པས་རང་བཞིན་མེད་པར་མ་ཟད། རྒྱུ་མ་གྲུབ་པས་
ཀྱང་ཡང་དག་པར་མ་གྲུབ་སྟེ། འདི་ལྟར། འདོད་ཆགས་ཞེ་སྡང་གཏི་མུག་རྣམས། །
j}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཀུན་ཏུ་རྟོག་ལས་འབྱུང་བར་བཤད། །ཅེས་འབྱུང་བའི་ཕྱིར་ཡུལ་རྣམས་ལ་སྡུག་
པ་སོགས་ཚུལ་བཞིན་མ་ཡིན་པར་རྣམ་པར་རྟོག་པ་མེད་པ་ནི་འདོད་ཆགས་ལ་སོགས་
པའི་ཀུན་ནས་ཉོན་མོངས་པ་རྣམས་ཀྱི་ཡོད་པ་ཉིད་ཡོད་པ་མ་ཡིན་ཏེ། སྡུག་པ་དང་མི་
སྡུག་པ་དང་བར་མར་སྒྲོ་བཏགས་པ་ལས་དེ་དག་འབྱུང་བའི་ཕྱིར་རོ། །གལ་ཏེ་
འདི་དག་ཡང་དག་པའི་དོན་དུ་གྲུབ་ན་འདི་དག་གི་ཡོད་པ་ཉིད་རྟོག་པ་ལ་ལྟོས་
ཞེས་བློ་དང་ལྡན་པ་སུ་ཞིག་འཛིན། དེས་ན་འདི་དག་ནི་ཡང་དག་པར་གྲུབ་པ་
མེད་དེ། རྟོག་པས་སྒྲོ་བཏགས་པ་ལ་ལྟོས་པའི་ཕྱིར། དཔེར་ན་ཐག་པའི་བསྡོགས་
པ་ལ་སྦྲུལ་དུ་བཏགས་པ་བཞིན་ནོ། །གལ་ཏེ་འདོད་ཆགས་ལ་སོགས་པ་ནི་རང་
བཞིན་གྱིས་ཡོད་དེ། བྱིས་པ་རྣམས་འཆིང་བྱེད་ཡིན་པའི་ཕྱིར། འདི་ལྟར་སྐྱེས་པའང་
བུད་མེད་ཀྱི་ཡུལ་ཅན་གྱི་འདོད་ཆགས་ཀྱིས་བུད་མེད་དང་ལྷན་ཅིག་བཅིངས་ལ། །
བུད་མེད་ཀྱང་སྐྱེས་པའི་ཡུལ་ཅན་གྱི་འདོད་ཆགས་ཀྱིས་དེ་དང་ལྷན་ཅིག་བཅིངས་
པས་སོ་ཞེ་ན། སྐྱེས་པ་འགའ་ཡང་བུད་མེད་དང་ལྷན་ཅིག་ཏུ་བཅིངས་པ་ཞེས་བྱ་
བ་ཡོད་པ་མིན་ཏེ། རྟོག་པ་ལ་ལྟོས་པས་འདོད་ཆགས་རང་བཞིན་གྱིས་མ་གྲུབ་པ་
ལྟར་སྐྱེས་པ་དང་བུད་མེད་དག་ཀྱང་རང་བཞིན་གྱིས་མ་གྲུབ་པའི་ཕྱིར་རོ། །ཅི་སྟེ་
གཞན་དང་གཞན་ལྷན་ཅིག་བཅིངས་པར་རྟོག་ན། རང་བཞིན་གྱིས་གཞན་དང་
ལྷན་ཅིག་བཅིངས་པ་ལ་ཕྱིས་དེ་དང་བྲལ་བར་རིགས་པ་མ་ཡིན་ཏེ། རང་བཞིན་
ལ་ལྡོག་པ་མེད་པའི་ཕྱིར་རོ། །ཕྱིས་འདོད་ཆགས་འཆིང་བ་ལས་རྣམ་པར་གྲོལ་བ་
ཡོད་པའི་ཕྱིར་འདོད་ཆགས་ནི་རང་བཞིན་གྱིས་འཆིང་བའི་རྒྱུ་མ་ཡིན་ནོ། །དེས་
༨
}
}



བཞི་བརྒྱ་པའི་རྣམ་བཤད།
ན་འདོད་ཆགས་ལ་སོགས་པ་རྣམས་ནི་རང་བཞིན་གྱིས་སྟོང་པ་ཡིན་ལ། རང་བཞིན་
གྱིས་སྟོང་པར་མཐོང་བས་སྤོང་བར་ནུས་སོ་ཞེས་ཤེས་སོ། །གཉིས་པ་བྱིས་པས་དེ་
དག་མི་སྤོང་བའི་ཚུལ་ལ་དངོས་དང་། ཞར་ལ་ལོག་ལྟས་མྱང་འདས་མི་ཐོབ་པ་
གཉིས་ལས། དང་པོ་ནི། གལ་ཏེ་དེ་དག་རྣམ་པར་དཔྱད་ན་ཉོན་མོངས་པ་རྣམས་
སྤོང་ན། ཅིའི་ཕྱིར་ཕལ་ཆེར་ཉོན་མོངས་པ་མ་སྤངས་པར་སྣང་ཞེ་ན། སྤོང་བའི་རྒྱུ་
ཟབ་མོའི་ཆོས་ལ་ལྷག་པར་མོས་པ་དང་བྲལ་བའི་ཕྱིར་རོ། །འདི་ལྟར་སྟོང་པ་ཉིད་
ལ་ལྷག་པར་མོས་པའི་དགེ་བའི་རྩ་བ་དང་བྲལ་བའི་བསོད་ནམས་ཆུང་ངུའི་སེམས་
ཅན། ཐོག་མ་མེད་པ་ནས་ཕྱིན་ཅི་ལོག་ལ་གོམས་པས་དངོས་པོ་གཟུགས་བརྙན་
དང་འདྲ་བ་ལ་བདེན་པར་ཞེན་པ་རྣམས་ནི་སྟོང་པ་ཉིད་ལ་གཡང་སར་སེམས་ཏེ།
དེ་བས་ན་སེམས་ཅན་དེ་ལྟ་བུ་དག་ནི་སྟོང་པ་ཉིད་ཀྱི་ཆོས་འདི་ལ། ཅི་འདི་དེ་ལྟར་
ཡིན་ནམ་མ་ཡིན་ཞེས་ཐེ་ཚོམ་ཙམ་ཡང་ཟ་བར་མི་འགྱུར་ཏེ། དེའི་ཕྱིར་གྲོལ་བའི་
རྒྱུ་ལ་ཕྱིན་ཅི་ལོག་པ་དེ་དག་ལ་ཐར་པ་ག་ལ་ཡོད། གལ་ཏེ་སྟོང་ཉིད་ཉེ་བར་བསྟན་པ་
ན་ཅི་དེ་ལྟར་ཡིན་ནམ་ཞེས་ཐེ་ཚོམ་ཟ་བ་ཙམ་ཞིག་གིས་སྲིད་པ་ཧྲུལ་པོར་ཏེ་དེངས་
པར་བྱས་པར་འགྱུར་ཏེ། ཐེ་ཚོམ་ཟ་བ་པོ་ངེས་པ་དོན་དུ་གཉེར་ཞིང་ལུང་རིགས་
ཀྱིས་ཡང་དག་པའི་ལྟ་བ་ངེས་པར་གྱུར་པ་ན་ཉོན་མོངས་ཟད་པ་ལས་འཁོར་བ་
རྒྱུན་ཆད་པར་བྱེད་པས་སོ། །གང་ལ་ཐེ་ཚོམ་ཟོས་པས་སྲིད་པ་ཧྲུལ་པོར་བྱས་པར་
འགྱུར་བ་ རང་བཞིན་སྟོང་པ་ཉིད་ ཀྱིས་ཆོས་གང་ཞིག་ ཡིན་ པ་དེ་ནི་ཐུབ་པས་
མཐོང་ལམ་སྐད་ཅིག་དང་པོ་ནས་བཟུང་སྟེ། ཇི་སྲིད་ཐར་པར་གྱུར་གྱི་བར་དུ་མི་
/
{(} །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཉམས་ཤིང་འཕེལ་བར་གསུངས་ཀྱི། འཇིག་རྟེན་པའི་ཆོས་ནི་དེ་ལྟར་མ་ཡིན་ཏེ།
དེ་རྣམས་ནི་རྣམ་སྨིན་ཟད་པས་ཟད་པར་འགྱུར་ལ། རྐྱེན་མ་ཚང་བས་ཀྱང་མི་འབྱུང་
བས་སོ། །དེའི་ཕྱིར་གང་ཞིག་གཏན་དུ་ཕན་འདོགས་ཤིང་འཕེལ་བར་འགྱུར་བ་
དེར་གང་ལ་གུས་པ་མེད་པ་དེ་ནི་གསལ་བར་བློ་ལྡན་མིན་གྱི་བདག་ཉིད་བླུན་
པར་སྟོན་པ་ཞིག་སྟེ། དེའི་ཕྱིར་མཁས་པ་རྣམས་ཀྱིས་རང་བཞིན་སྟོང་པ་ཉིད་དུ་
ལྟ་བ་ལ་གུས་པ་བཞག་པར་བྱའོ། །གཉིས་པ་ནི། ཅི་སྟེ་དངོས་པོ་རྣམས་མི་སྟོང་
བཞིན་དུ་འདོད་ཆགས་དང་བྲལ་བའི་ཕྱིར་དུ་སྟོང་པར་བསྒོམ་པ་ཡིན་ནམ། རང་
བཞིན་གྱིས་སྟོང་པ་ལ་སྟོང་པར་ལྟ་བ་ཡིན་ཞེ་ན། བདག་ནི་སྟོང་པ་ཉིད་བསྒོམས་
པས་མྱ་ངན་འདའ་བར་འགྱུར་ཞེས་བསམས་ནས་དངོས་པོ་སྟོང་ཉིད་མ་ཡིན་པ་ལ་
སྟོང་པ་ལྟར་མཐོང་བས་མྱང་འདས་ཐོབ་པ་མིན་ཏེ། གཞན་དུ་གནས་པའི་དངོས་
པོ་གཞན་དུ་མཐོང་བའི་ལོག་ལྟས་མྱ་ངན་ལས་མི་འདའ་བར་དེ་བཞིན་གཤེགས་
པ་རྣམས་ཀྱིས་གསུངས་ཏེ། ཡང་དག་པའི་ལྟ་བ་སྔོན་དུ་བཏང་བས་མྱ་ངན་ལས་
འདའ་བ་ཇི་ལྟར་ཐོབ་པས་རྣམ་པར་འཇོག་པས་སོ། །དེས་ན་སྒྱུ་མ་ལྟར་བརྟེན་
ནས་བྱུང་བའི་ཕྱིར་དངོས་པོ་རྣམས་རང་བཞིན་གྱིས་སྟོང་པར་གྱུར་པ་ན་འཕགས་
པ་རྣམས་ཀྱིས་ཆོས་ཐམས་ཅད་རང་བཞིན་གྱིས་སྟོང་ངོ་སྙམ་དུ་རྟོགས་ཏེ། ཆོས་
ཐམས་ཅད་ནི་སྟོང་པ་ཉིད་དེ་ རང་བཞིན་མེད་པའི་ཚུལ་གྱིས་སོ་ཞེས་གསུངས་
པས་སོ། །
གསུམ་པ་འཇུག་ལྡོག་བསྟན་པའི་རིམ་པ་ནི། གལ་ཏེ་དངོས་པོ་ཐམས་
{{"2



བཞི་བརྒྱ་པའི་རྣམ་བཤད།
ཅད་རང་བཞིན་གྱིས་སྟོང་པ་ཡིན་ན་དེ་ཁོ་ན་བསྟན་པར་རིགས་པ་ལ་མ་རིག་པའི་
རྐྱེན་གྱིས་འདུ་བྱེད་ལ་སོགས་པ་སེམས་ཅན་དང་སྣོད་ཀྱི་འཇིག་རྟེན་གྱི་འཇུག་པ་
བསྟན་པས་ཅི་བྱ་ཞེ་ན། འཇིག་རྟེན་གྱི་འཇུག་པ་མ་བསྟན་པར་ནི་རང་བཞིན་སྟོང་
པ་ཉིད་བསྟན་པར་མི་ནུས་ལ། དེའི་ཕྱིར་དེ་ཁོ་ན་ཉིད་ཀྱི་བདུད་རྩི་ལ་འཇུག་པའི་
ཕྱིར་གསུང་རབ་གང་ལས་དངོས་པོ་བདེན་པར་རྟོགས་པའི་སྒོ་ནས་རྒྱུ་གཅིག་པ་
དང་རྒྱུ་མེད་པ་དང་མི་མཐུན་པའི་རྒྱུ་ལ་སོགས་པ་འགག་པའི་དོན་དུ། མ་རིག་
པའི་རྐྱེན་གྱིས་འདུ་བྱེད་ལ་སོགས་པ་སེམས་ཅན་དང་སྣོད་ཀྱི་འཇིག་རྟེན་བསྟན་
པ་འབྱུང་བ་དེ་ལས་འཁོར་བ་འཇུག་པའི་རིམ་པ་གསུངས་པ་སྟེ། གང་ལས་རང་
བཞིན་སྟོང་པ་ཉིད་ཀྱི་དོན་དམ་བསྙད་པ་འབྱུང་བ་དེ་ལས་འཁོར་བ་ལྡོག་པའི་
རིམ་པ་གསུངས་པ་ཤེས་པར་བྱའོ། །བཞི་པ་སྟོང་ཉིད་ལ་སྐག་པ་སྤོང་བ་ནི། གལ་
ཏེ་དངོས་པོ་ཐམས་ཅད་སྟོང་པ་ཡིན་ན་ཐམས་ཅད་དངོས་པོ་མེད་པར་འགྱུར་ལ།
དེའི་ཕྱིར་ལས་དང་བྱ་བ་དང་བྱེད་པ་པོ་ལ་སོགས་པ་མེད་པས་ཐར་པའང་མེད་
པར་འགྱུར་བས་ཁྱོད་ཀྱི་ཐམས་ཅད་མི་རིགས་པར་འགྱུར་རོ་ཞེ་ན། དངོས་པོ་ཀུན་
ཡོད་པ་མ་ཡིན་ན་ཐར་པའང་མེད་པས་འབད་པས་ཅི་བྱ་ཞེས་ཁྱོད་ལ་འཇིགས་པ་
སྐྱེ་བར་འགྱུར་གྲང་མོད་དེ་ལ་འཇིགས་པར་མི་རིགས་སོ། །ཅིའི་ཕྱིར་ཞེ་ན། ཐམས་
ཅད་ཡོད་པ་མ་ཡིན་པ་དེ་ཉིད་ཀྱི་ཕྱིར་དོན་དམ་པའི་ཆོས་འདི་འཁོར་བའི་ལྡོག་
བྱེད་དུ་འགྱུར་གྱི། གལ་ཏེ་དོན་དམ་པ་ཞེས་བྱ་བ་ཅུང་ཟད་ཅིག་ཡོད་ན་ནི་བྱ་བའི་
འབྲས་བུ་དངོས་པོའང་ཡོད་པས་འཇུག་པ་དེ་ཉིད་ཡིན་པའི་ཕྱིར། དོན་དམ་པའི་
3f) 3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཆོས་འདི་འཇུག་པ་ལྡོག་བྱེད་དུ་མི་རིགས་ཏེ་དེའི་ཕྱིར་ཟློག་པ་དོན་དུ་གཉེར་བས་
བྱ་བ་ལ་སོགས་པ་མེད་པ་ཅི་སྟེ་མི་འདོད། དེ་ལྟར་ན་བྱ་བའི་འབྲས་བུའི་དངོས་
པོའང་འཇུག་པ་དེ་ཉིད་ཡིན་པས་ཆོས་འདི་མྱང་འདས་འདྲེན་པ་ཇི་ལྟར་འགྱུར་ཏེ་
སྨིག་རྒྱུ་བཞིན་ནོ། །སྟོང་པ་ཉིད་ཀྱི་ཕྱོགས་ལ་ཆགས་ཤིང་རང་བཞིན་དང་བཅས་
པའི་ཕྱོགས་ལ་སྡང་བ་དེ་ཀླན་ཀར་འགྱུར་ཏེ། འདི་ལྟར་ཁྱོད་ལ་རང་གི་ཕྱོགས་ལ་
ཆགས་ཤིང་མངོན་པར་ཞེན་པ་ཡོད་ཅིང་གཞན་གྱི་ཕྱོགས་ལ་ཡང་དག་པ་མ་ཡིན་
ནོ་སྙམ་དུ་རིག་ནས་མི་དགའ་ན། དེའི་ཕྱིར་མྱ་ངན་ལས་འདས་པར་མི་འགྲོ་སྟེ།
རྗེས་སུ་ཆགས་པ་དང་ཁོང་ཁྲོ་མ་བཅོམ་ཞིང་གཉིས་ལ་སྤྱོད་པ་ལ་ནི་ཞི་བ་མྱ་ངན་
ལས་འདས་པ་ནི་ཡོད་པར་མི་འགྱུར་རོ། །
ལྔ་ པ་ བྱེད་ལས་ཡོད་ མེད་ ཀྱིས་ མྱང་འདས་ ཐོབ་ མི་ཐོབ་བསྟན་ པ་ ནི།
གང་གི་ཕྱིར་བྱ་བ་ཐམས་ཅད་ལ་བྱེད་པ་པོ་ལོག་ཅིང་བསམ་ཁྲལ་མེད་པས་མྱ་ངན་
ལས་འདས་པ་དེའི་ཕྱིར་ཐོབ་པར་སླའོ། དགེ་སྡིག་ལ་འཇུག་པའི་སྤང་བླང་བྱ་བ་
ཉིད་ཀྱིས་གཅིག་ཤོས་ཡང་སྲིད་མེད་པ་ནི་བདེ་བླག་ཏུ་མི་ཐོབ་ལ། མཁས་པས་ནི་
མྱང་འདས་སྤངས་ནས་བྱ་བ་སྣ་ཚོགས་ཀྱིས་དུབ་ པ་ཐོབ་པའི་ཡང་སྲིད་དོན་དུ་
གཉེར་བ་མི་རིགས་སོ། །དྲུག་པ་འཁོར་བ་ལ་སྐྱོ་བ་རྣམས་ནི་མྱང་འདས་ཐོབ་པར་
བསྟན་པ་ནི། འཁོར་བ་གང་ཞིག་སེམས་འདི་སྐྱོ་ཤས་ཡོད་པ་མིན་པ་དེ་ལྟ་བུའི་
གང་ཟག་ལ་ཞི་བ་མྱང་འདས་ལ་དད་གུས་ག་ལ་ཡོད་དེ་མེད་ལ། དཔེར་ན་རང་གི་
ཁྱིམ་ལ་སྙིང་པོ་ཆུང་ཡང་ཆགས་པ་ཡོངས་སུ་བཅད་པ་དཀའ་བ་བཞིན་ནོ། །སྲིད་
{{ }-1



བཞི་བརྒྱ་པའི་རྣམ་བཤད།
པ་འཁོར་བ་འདི་ནས་ངེས་པར་འབྱུང་བར་བྱ་བའང་དཀའོ། །བདུན་པ་སྡུག་བསྔལ་
གྱིས་གཟིར་བ་དག་མྱང་འདས་མི་ཐོབ་པར་བསྟན་པ་ནི། གང་ཟག་ལ་ལ་ནད་དང་
དབུལ་བའི་སྡུག་བསྔལ་གྱིས་ཟིལ་གྱིས་མནན་ཅིང་། བདག་ལ་ཆགས་པ་དོར་ནས་
མེ་དང་ཆུར་འཇུག་ཅིང་འཆི་བ་འདོད་པ་དག་སྣང་སྟེ། དེའི་ཚེ་འཁོར་བ་ལ་སྐྱོ་ནས་
མྱང་འདས་དོན་གཉེར་རིགས་ན་སྐྱེ་བོ་དེ་དག་གཏི་མུག་ཤིན་ཏུ་ཆེ་བའི་ཕྱིར། མྱ་
ངན་ལས་འདས་པའི་གོ་འཕང་དམ་པར་མི་འགྲོ་བར་ཟད་དེ་ཞེས་མི་ཐོབ་པའི་
དོན་ཏོ། །བརྒྱད་པ་གང་ཟག་གི་རིགས་ཅན་མཆོག་དམན་གསུམ་ལ་བསླབ་པའི་
རིམ་པ་བསྟན་པ་ནི། སྦྱིན་པ་ནི་གང་ཟག་དམན་པ་ལ་གསུངས་ཤིང་། འབྲིང་པོ་
ལ་ཚུལ་ཁྲིམས་གསུངས་པ་དང་། མཆོག་ལ་ཞི་ལྷག་སོགས་གསུངས་པར་གྱུར་པ་
རྒྱུ་མཚན་དེས་ན་རྟག་ཏུ་མཆོག་ཏུ་གྱུར་ཅིག་ཅེས་མྱ་ངན་ལས་འདས་པ་ལ་དགའ་
བ་བྱོས་ཤིག མཆོག་ཏུ་གྱུར་པའི་ཐོག་མར་མྱ་ངན་ལས་འདས་པའི་གཏམ་བྱ་བ་
ཡང་མ་ཡིན་ཏེ། འདི་ལྟར་ཉེས་པ་བརྒྱ་ཕྲག་དུ་མའི་རྒྱུ་ཡིན་པའི་ཕྱིར་དང༌། སྤང་
སླ་བའི་ཕྱིར་ཆད་ལྟ་སྤངས་པའི་སྒོ་ནས་བསོད་ནམས་མིན་པའི་སྡིག་པ་ལ་འཇུག་
པ་དང་པོར་བཟློག་པར་བྱའོ། །དེས་ན་བདག་ལ་ཆགས་པ་ལྷོད་པར་བྱ་བའི་ཕྱིར་
བར་དུ་ཕུང་པོ་དང་ཁམས་དང་སྐྱེ་མཆེད་རྣམས་ལ་ལྔས་བཙལ་ན་བདག་མི་སྲིད་
པའི་ཕྱིར་བདག་ཏུ་ཞེན་པ་བཟློག་པར་བྱའོ། །ཕྱིས་ནས་བདག་དང་བྲལ་བའི་ཕུང་
པོ་ཆོས་ཙམ་ལ་མངོན་པར་ཞེན་པ་སྤང་བའི་ཕྱིར་རང་བཞིན་སྟོང་པ་ཉིད་ཀྱི་སྒོ་ནས་
མཐར་འཛིན་གྱི་ལྟ་ཞིག་ཀུན་བཟློག་པར་བྱ་སྟེ། དེ་ལྟར་ན་བློ་དང་ལྡན་པ་འདིས་
3f ] ༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལེན་པ་མེད་པར་མྱ་ངན་ལས་འདའ་བར་འགྱུར་རོ། །གང་ཞིག་གིས་རིམ་པ་འདིས་
གདུལ་བྱ་འདུལ་བའི་ཐབས་ཤེས་པ་དེ་ནི་སངས་རྒྱས་ཀྱི་བསྟན་པ་ལ་མཁས་པ་
ཡིན་ནོ། །ཡང་ཇི་ལྟར་མྱ་ངན་ལས་འདས་པ་འདི་འཐོབ་ཅེ་ན། དངོས་པོ་ཐམས་
ཅད་རང་བཞིན་མེད་པར་མཐོང་བས་སོ། །དངོས་པོ་ཐམས་ཅད་མཐའ་ཡས་པའི་
ཕྱིར། དེའི་ཡུལ་ཅན་གྱིས་སྟོང་པ་ཉིད་ཇི་ལྟར་བལྟ་བར་ནུས་ཤེ་ན། དངོས་པོ་
གཅིག་གི་རང་བཞིན་སྟོང་པ་ཉིད་ལྟ་བ་པོ་གང་ཡིན་པ་དེ་ནི་དངོས་པོ་ཀུན་གྱི་སྟོང་
པ་ཉིད་ལྟ་བ་པོར་བཤད་དེ། ཇི་ལྟར་བུམ་པ་དང་འཁར་གཞོང་ལ་སོགས་པ་སྣོད་
ཐ་དད་ཀྱང་དེ་དག་ནི་ནམ་མཁའ་ལ་ཐ་དད་མེད་པ་ལྟར། གཟུགས་ལ་སོགས་པའི་
དངོས་པོ་རྣམས་ཐ་དད་ཀྱང་དེ་དག་གི་རང་བཞིན་སྐྱེ་བ་མེད་པ་ལ་ཐ་དད་མེད་
པས་དངོས་པོ་གཅིག་གི་སྟོང་ཉིད་གང་ཡིན་པ་དེ་ནི་དངོས་པོ་ཀུན་གྱི་སྟོང་པ་ཉིད་
ཡིན་པས་སོ། །ཇི་སྐད་དུ་འཕགས་པ་ནམ་མཁའ་མཛོད་ལས། གང་གིས་ཆོས་
གཅིག་སྒོ་ནས་ཆོས་རྣམས་ཀུན། །སྒྱུ་མ་སྨིག་རྒྱུ་འདྲ་ཞིང་གཟུགས་མེད་ལ། །
གསོག་རྫ་ན་ཐེར་ཟུག་མིན་པར་ཤེས་པ་དེ། །རིང་པོ་མི་ཐོགས་བྱང་ཆུབ་སྙིང་པོར་
འགྲོ། །ཞེས་གསུངས་པ་ལྟར་རོ། །གལ་ཏེ་ཆོས་ཐམས་ཅད་སྟོང་པ་ཉིད་ཡིན་པས་
ཐམས་ཅད་སྤང་བར་བྱ་བ་ཡིན་ན། དགེ་སློང་དག་དེ་ལྟ་བས་ན་གུས་པར་བྱ་སྟེ་
བསོད་ནམས་དག་བྱ་སྟེ་ཞེས་ཅིའི་ཕྱིར་གསུངས་ཤེ་ན། ཆོས་ལ་ཆགས་པ་ནི།
མཐོ་རིས་ཐབས་ཀྱི་ངོ་བོ་ཡི། །བསོད་ནམས་དག་ནི་བྱར་འོས་ཏེ། །བསོད་ནམས་
མ་བྱས་ཉིད་སྡུག་བསྔལ། །བསོད་ནམས་བྱས་པས་འཇིག་རྟེན་ནི། །འདི་དང་
.}{ }{



བཞི་བརྒྱ་པའི་རྣམ་བཤད། །
གཞན་དུ་དགའ་བར་འགྱུར། །ཞེས་དེ་བཞིན་གཤེགས་པ་རྣམས་ཀྱིས་མཐོ་རིས་འདོད་
ཅིང་ངན་འགྲོས་འཇིགས་པ་སྐྱེ་འཇིག་སོགས་སྒོམ་མི་ནུས་པ་རྣམས་ལ་གསུངས་ཀྱི།
ཐར་པ་འདོད་པ་རྣམས་ལ་མཐོ་རིས་ཀྱི་དོན་དུ་ཆགས་པ་དེ་ཉིད་ཀྱང་སྨད་པར་
འགྱུར་ན། གཞན་སྡིག་པ་ལ་ཆགས་པ་སྨོས་ཅི་དགོས་ཏེ། གང་གི་ཕྱིར་ཆོས་ཀྱི་
རྣམ་གྲངས་གཟིངས་དང་འདྲ་བ་ཀུན་ཤེས་པ་རྣམས་ཀྱིས་ནི་ཆོས་རྣམས་ཉིད་ཀྱང་
སྤང་བར་བྱ་བ་ཡིན་ན། ཆོས་མ་ཡིན་པ་རྣམས་ལྟ་སྨོས་ཀྱང་ཅི་དགོས་ཞེས་གསུངས་
པའི་ཕྱིར་རོ། །རྣམ་པར་གྲོལ་བའི་བདེ་བ་ལ་འདོད་པ་ལ་ནི་འགར་ཡང་ཆགས་པ་
ཤེས་པར་འགྱུར་ཏེ། དེ་ནི་ཆགས་པ་མ་ལུས་པ་བཅད་པས་ཐོབ་པའི་ཕྱིར་རོ། །
གལ་ཏེ་སྟོང་པ་ཉིད་ཀྱིས་ཆགས་པ་གཅོད་པས་སྡུག་བསྔལ་མ་ལུས་པ་ལྡོག་ན། དེ་
ལྟ་ན་དེ་ཉིད་གཅིག་པུ་བསྟན་པར་བྱའོ་ཞེ་ན། དེ་ནི་དེ་ལྟར་མ་ཡིན་ཏེ། སྣོད་ཀྱི་
ཁྱད་པར་ལ་ལྟོས་པའི་ཕྱིར་རོ། །འདི་ལྟར་སྣོད་མ་ཡིན་པ་ལ་སྟོང་པ་ཉིད་བསྟན་
པ་ནི་བཟའ་ཉེས་པའི་ཟས་སྐོམ་ལྟར་ཕུང་བའི་རྒྱུར་འགྱུར་ཏེ། ཁ་ཅིག་ནི་མ་མོས་
ཏེ་སངས་རྒྱས་ཀྱི་སྟོང་པ་ཉིད་སྤོང་བར་འགྱུར་ལ། ཡང་ན་ཐམས་ཅད་ལ་མེད་པའི་
དོན་དུ་བརྟགས་ནས་ལོག་པར་ལྟ་བས་ངན་སོང་དུ་འགྲོ་བར་འགྱུར་རོ། །དེ་ལ་
འདིར་སྙིང་རྗེ་ཅན་བསོད་ནམས་འདོད་ཅིང་སེམས་ཅན་རྗེས་སུ་འཛིན་པར་འདོད་
པས་རྒྱུད་མ་སྨིན་ཞིང་དགེ་བའི་རྩ་བ་དང་བྲལ་བ་རྣམས་ལ་སྟོང་པ་ཉིད་ཀུན་ཚེ་སྟེ་
དང་པོར་བརྗོད་པར་བྱ་བ་མ་ཡིན་ཏེ་དོན་མེད་པའི་ཕྱིར་རོ། །དཔེར་ན་ལེགས་པར་
སྦྱར་བའི་སྨན་ཆེན་པོ་རོ་ཞིམ་པ་གནས་མ་ཡིན་པར་བཏང་ན་ནད་པ་ལ་དུག་ཏུ་
it ，



གངས་ཅན་རིག་བཅུད་ལས། རྗེ་བཙུར་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་པོད་བཞི་པ།
འགྱུར་བ་མ་ཡིན་ནམ་སྟེ་ཡིན་པ་བཞིན་ནོ། །ཇི་སྐད་དུ། འོད་སྲུངས་འདི་ལྟ་སྟེ།
རྫ་མཁན་གྱིས་སྣོད་སོ་མ་བཏང་བ་རྣམས་ལ་མེ་རགས་པ་མི་གཏོང་སྟེ། འོད་
སྲུངས་བྱང་ཆུབ་སེམས་དཔའ་ཡོངས་སུ་མ་སྨིན་པའི་སེམས་ཅན་ལ་སངས་རྒྱས་
ཀྱི་ཆོས་རྒྱ་ཆེན་པོའི་ཡེ་ཤེས་ཀྱི་མེ་གཏོང་བ་ཡང་དེ་བཞིན་དུ་བལྟ་བར་བྱའོ་ཞེས་
གསུངས་པའི་ཕྱིར་རོ། །དེའི་ཕྱིར་སེམས་ཅན་རྣམས་ཀྱི་སེམས་རྒྱུད་ལས་སུ་རུང་
བར་བྱ་བའི་ཕྱིར་ཐོག་མར་འཇིག་རྟེན་གྱི་དངོས་པོ་ཇི་ལྟར་གནས་པ་ལྟར་བསྟན་
པར་བྱ་སྟེ། དེ་ལ་མཁས་པ་རྣམས་སྟོང་པ་ཉིད་ལ་བདེ་བླག་ཏུ་འཇུག་པར་འགྱུར་
བའི་ཕྱིར་རོ། །དཔེར་ན་ཀླ་ཀློ་སྐད་གཞན་གྱིས་གཟུང་བར་མི་ནུས་ཀྱི་རང་གི་སྐད་
ཀྱིས་བསྟན་པར་བྱ་བ་དེ་བཞིན་དུ་འཇིག་རྟེན་པའི་དངོས་པོ་རྣམ་པར་བཞག་པ་
མ་རྟོགས་པ་འཇིག་རྟེན་པ་རྣམས་ཀྱང་གང་ཟག་དང་ཆོས་སྐུ་མ་ལྟ་བུ་ཉིད་དམ།
དོན་དམ་བརྗོད་དུ་མེད་པ་ཉིད་གཟུང་བར་ནུས་པ་མ་ཡིན་གྱི། འཇིག་རྟེན་ཀུན་རྫོབ་
ལ་ཞུགས་པས་ན་སྒྱུ་མ་ལྟ་བུ་ཉིད་གཟུང་བར་ནུས་ཤིང༌། སྒྱུ་མ་ལྟ་བུ་ལ་ཞུགས་
པས་ཀྱང་དོན་དམ་པའི་ཆོས་ཀྱི་རང་བཞིན་བརྗོད་དུ་མེད་པ་གཟུང་བར་ནུས་སོ། །
དེས་ན་འཇུག་པའི་རིམ་པ་ཇི་སྐད་བསྟན་པ་གདོན་མི་ཟ་བར་བྱ་དགོས་སོ། །དེ་
ཉིད་ཀྱི་ཕྱིར་ཡོད་པ་དང་མེད་པ་ལ་སོགས་པ་འཇིག་རྟེན་གཟུང་བའི་ཐབས་ཡིན་
པའི་ཕྱིར་བཅོམ་ལྡན་འདས་ཀྱིས་ཐམས་ཅད་མེད་པར་ལྟ་བའི་དྲི་མ་བསལ་བའི་
ཕྱིར་གདུལ་བྱ་རྣམས་ལ་འཇིག་རྟེན་འདི་དང་ཕ་རོལ་སོགས་ཡོད་དོ་ཞེས་ཀྱང་
བསྟན་ལ། དངོས་པོར་མངོན་པར་ཞེན་པ་སྤང་བའི་ཕྱིར་འགའ་ཞིག་ཏུ་མེད་ཅེས་
;
{{ |



བཞི་བརྒྱ་པའི་རྣམ་བཤད།
ཀྱང་གསུངས། རྣམ་པ་གཉིས་ཀར་ལྟ་བ་སྤང་བའི་ཕྱིར་ཡོད་པ་དང་མེད་པ་ཞེས་
གསུངས་ལ། སྤྲོས་པ་ཐམས་ཅད་གཅད་པའི་ཕྱིར་གཉིས་ཀ་ཡིན་ཞེས་ཀྱང་བསྟན་ཏེ།
དཔེར་ན་ནད་ཀྱི་རིགས་སྣ་ཚོགས་ཀྱིས་ཐེབས་པའི་ནད་པ་རྣམས་ལ་ནད་མི་འདྲ་
བ་དུ་མའི་དབང་གིས་སྐྱ་ཆོས་དང་སྣུམ་ཆོས་ཐམས་ཅད་ཀྱང་སྨན་ཞེས་བྱ་བར་
འགྱུར་བ་མིན་ནམ་སྟེ་འགྱུར་བ་བཞིན་ནོ། །
དགུ་པ་སྟོང་ཉིད་རྟོགས་པའི་ཕན་ཡོན་ནི། ཡོད་པ་མེད་པ་སོགས་ཀྱི་བསྟན་
པ་འདི་དག་ལས་གང་ཞིག་ཡང་དག་པའི་ངེས་དོན་ཡིན་ཞེ་ན། ནང་གི་བདག་ཉིད་
སེམས་པ་ལ་ཞུགས་པའི་ཕྱིར་གཉིས་ཀ་མིན་པར་བསྟན་པ་ཉིད་དོན་དམ་པའི་
བསྟན་པ་ཡིན་ལ། དོན་དམ་པ་དེ་ཡང་འཇིག་རྟེན་ལས་འདས་པའི་ཡེ་ཤེས་ཡང་
དག་པར་མཐོང་ན་གནས་ཀྱི་མཆོག་མྱ་ངན་ལས་འདས་པ་ཐོབ་ལ། འཇིག་རྟེན་
པའི་སྒོམ་བྱུང་དང་ཐོས་བསམ་གྱི་ཤེས་རབ་ཀྱིས་ཅུང་ཟད་མཐོང་ན་བཟང་འགྲོ་
སྟེ་ལྷ་དང་མིའི་གོ་འཕང་འཐོབ་བོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་ནང་གི་
བདག་སྟོང་པ་ཉིད་བསམ་པ་ལ་མཁས་པས་རྟག་ཏུ་བློ་གྲོས་བསྐྱེད་པར་བྱའོ། །
གལ་ཏེ་ནང་བདག་བསམ་པས་སྐྱེ་བ་འདི་ཉིད་ལ་མྱང་འདས་ཐོབ་པར་འགྱུར་
རམ་ཞེ་ན། མངོན་པར་བརྩོན་པ་དང་ལྡན་པ་དག་གིས་སྐྱེ་བ་འདིར་ཡང་ཐོབ་ལ།
དེ་ཁོ་ན་ཉིད་ཤེས་པ་ལ་མཁས་སུ་ཟིན་ཀྱང་གལ་ཏེ་མངོན་པར་བརྩོན་པ་ལ་སོགས་
པའི་རྐྱེན་འགའ་ཞིག་མ་ཚང་ན་སྐྱེ་བ་འདིར་མྱང་འདས་མི་ཐོབ་མོད་ཀྱི། འོན་ཀྱང་
སྐྱེ་བ་ཕྱི་མར་རྐྱེན་དབེན་པ་བསྟེན་པ་ཙམ་གྱིས་འབད་པ་མེད་པར་ངེས་པར་མྱང་
{ }}



12
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འདས་ཐོབ་པར་འགྱུར་ཏེ། དཔེར་ན་གཏི་མུག་གིས་བྱས་པའི་ལས་ཀྱི་འབྲས་བུ་
ཆེ་འདིར་མ་སྨིན་ཡང་སྐྱེ་བ་གཞན་དུ་གདོན་མི་ཟ་བར་སྨིན་པ་བཞིན་ནོ། །དེའི་ཕྱིར་
དབུ་མ་རྩ་བར། རྫོགས་སངས་རྒྱས་རྣམས་མ་བྱུང་ཞིང་། །ཉན་ཐོས་རྣམས་ཀྱང་ཟད་
པ་ན། །རང་སངས་རྒྱས་ཀྱི་ཡེ་ཤེས་ནི། །བསྟན་པ་མེད་ལས་རབ་ཏུ་བྱུང་། །ཞེས་
པ་ལྟར་རོ། །གལ་ཏེ་དེ་ཁོ་ན་ཉིད་ཤེས་པ་དག་ཡོད་ན་ཅིའི་ཕྱིར་གྲོལ་བ་དག་མི་
སྣང་ཞེ་ན། བསམ་པ་ཙམ་འབྲས་བུའི་སྒྲུབ་བྱེད་མ་ཡིན་ཏེ། རྒྱུ་རྐྱེན་ཚོགས་པ་ཉིད་
ཡིན་ལ་དེ་ཡང་ཤིན་ཏུ་དཀའོ། །དེའི་ཕྱིར་བསམ་བཞིན་པ་ནི་བྱ་བ་སྟེ་འབྲས་བུ་
ཀུན་ལ་འགྲུབ་པ་ཤིན་ཏུ་དཀོན་ཏེ། དེ་བཞིན་དུས་གསུམ་སངས་རྒྱས་ཀྱི་བསྟན་
པ་འདི་ནའང་མྱ་ངན་ལས་འདས་པ་འདོད་པ་མེད་པ་མིན་མོད་ཀྱི། དེ་ལྟ་ན་ཡང་
ཕྱིའི་རྐྱེན་དགེ་བའི་བཤེས་གཉེན་དང༌། ནང་གི་རྐྱེན་ཚུལ་བཞིན་ཡིད་ལ་བྱེད་པ་
སོགས་རྒྱུ་རྐྱེན་སྦྱོར་བ་དཀའ་བའི་ཕྱིར་གྲོལ་བ་རྣམས་ཀྱང་རྙེད་པར་དཀའོ། །
བཅུ་པ་ཉོན་མོངས་པ་དང་སྐྱེ་བ་ལྡོག་ནུས་སུ་བསྟན་པ་ནི། གལ་ཏེ་ཐོག་
མེད་ནས་ཞུགས་པའི་ཉོན་མོངས་ཀྱི་ཚོགས་འདི་ལ་ཟད་པ་ཡོད་པར་ཇི་ལྟར་ཤེས་
ནུས་ཤེ་ན། ཇི་ལྟར་ལུས་ལ་ཡུན་རིང་མོར་ལོངས་སྤྱོད་སྣ་ཚོགས་ཀྱིས་གསོས་ཀྱང་
འཇིག་པའི་ཆོས་ཅན་བྱས་པ་མི་ཤེས་ཤིང་ཡོན་ཏན་མེད་པར་ཐོས་ནས་མཁས་པ་
ལུས་ཀྱི་ཡུན་གྱི་འདོད་ཆགས་ཡུན་རིང་མི་གནས་པ་དེ་བཞིན། ལེགས་པར་བསྒོམས་
པའི་ ལམ་འདོད་ཆགས་དང་བྲལ་བ་བསྐྱེད་པ་དེ་ཉིད་ ཀྱིས་དུས་ཡུན་ རིང་མོར་
ཞུགས་པའི་འདོད་ཆགས་ཐམས་ཅད་ཀྱང་ཟད་པར་འགྱུར་བ་མ་ཡིན་ནམ། དེའི་
1 }



བཞི་བརྒྱ་པའི་རྣམ་བཤད།
ཕྱིར་ཕྱི་ནང་གི་དངོས་པོ་ཐམས་ཅད་རང་བཞིན་སྟོང་པ་ཉིད་ཀྱིས་སྙིང་པོ་མེད་པར་
མཐོང་བའི་ཕྱིར། འདོད་ཆགས་ལ་སོགས་པའི་ཉོན་མོངས་པའི་ཚོགས་ཐམས་ཅད་
ཟད་པ་ལས་གྲོལ་བ་སྲིད་དོ། །ཡང་ཐོག་མ་མེད་པ་ནས་ཞུགས་པའི་སྐྱེ་བའི་རྒྱུན་
ལ་ཇི་ལྟར་མཐའ་ཡོད་པར་འགྱུར་ཞེ་ན། ཇི་ལྟར་དུས་ཡུན་རིང་མོ་ནས་ཞུགས་ཤིང་
གཅིག་ནས་གཅིག་ཏུ་བརྒྱུད་པས་འཇུག་པའི་ས་བོན་གྱི་རྒྱུན་དེ་ལ་ཐོག་མ་ཡོད་པ་
མིན་ཞིང་མེས་ཚིག་པ་ལས་མཐའ་མཐོང་བ་ལྟར། སྐྱེ་བ་གཅིག་ནས་གཅིག་ཏུ་
བརྒྱུད་པ་ཐོག་མ་མེད་པའི་དུས་ནས་འཇུག་པའི་རྣམ་ཤེས་ཀྱི་ས་བོན་ཅན་གྱི་སྐྱེ་
བའང་རྒྱུ་མ་ཚང་བའི་ཕྱིར་འབྱུང་བར་མི་འགྱུར་ཏེ། ཉོན་མོངས་པ་ལ་ལྟོས་པའི་
ལས་ཀྱིས་སྐྱེ་བ་འཕེན་ལ། ཉོན་མོངས་རྣམས་ཀྱང་ཡེ་ཤེས་ཀྱི་མེས་རེག་པས་ཟད་
པར་འགྱུར་ཏེ། དེའི་ཕྱིར་གྲོགས་མེད་པའི་ལས་ཀྱིས་སྐྱེ་བ་འཕེན་མི་ནུས་སོ། །
བྱང་ཆུབ་སེམས་དཔའ་ལ་ཉོན་མོངས་པ་མེད་དུ་ཟིན་ཀྱང་གཞན་ལ་ཕན་པའི་དོན་
དུ་སྨོན་ལམ་དང་སྙིང་རྗེའི་དབང་གིས་སྲིད་པར་ཉིང་མཚམས་སྦྱོར་རོ། །རྣལ་འབྱོར་
སྤྱོད་པ་བཞི་བརྒྱ་པ་ལས། སློབ་མ་ཡོངས་སུ་སྦྱོང་བ་ཞེས་བྱ་བ་སྟེ་རབ་ཏུ་བྱེད་པ་
བརྒྱད་པའི་འགྲེལ་པའོ།། །།
༈ གཉིས་པ་དོན་དམ་བདེན་པ་ལ་བརྟེན་ནས་གྲོལ་བྱེད་ཀྱི་ལམ་བཤད་
པ་ལ། སྟོང་ཉིད་གཏན་ལ་དབབ། རབ་བྱེད་ཀྱི་དགོས་པ་བསྟན། ཀླན་ཀ་ལྷག་མ་
སྤང་བ་གསུམ་གྱི། དང་པོ་ལ། མཚན་གཞི་འདུས་བྱས་ཀྱི་རང་བཞིན་དགག མཚན་
ཉིད་སྐྱེ་སོགས་ཀྱི་རང་བཞིན་དགག་པ་གཉིས་ཀྱི། དང་པོ་ལ། རྟག་པའི་དངོས་པོ་
༢
]



སྣང་།
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དགག བལྟ་བར་བྱ་བ་དགག དབང་པོ་དང་དོན་དགག མཐར་འཛིན་པ་དགག་
པའོ། །དང་པོ་ལ། སྤྱིར་དགོག ཁྱད་པར་དུ་དགག་པ་གཉིས་ཀྱི། དང་པོ་ནི། དེ་
ལྟར་རབ་ཏུ་བྱེད་པ་ཐལ་མ་ཐག་པ་རྣམས་ཀྱིས་དེ་ཁོ་ན་ཉིད་བདུད་རྩིའི་སྣོད་དུ་
རུང་བར་གྱུར་ པས་ རབ་ཏུ་བྱེད་པ་ལྷག་མ་རྣམས་ ཀྱིས་ དེ་ཁོ་ན་ཉིད་གཏན་ལ་
དབབ་པ་བརྩམ་པར་བཞེད་ནས། རེ་ཞིག་འདུས་བྱས་སྐྱེ་འཇིག་དང་ལྡན་པ་ཉིད་
ཀྱིས་སྙིང་པོ་མེད་པར་བརྗོད་པའི་ཕྱིར་བཤད་པ། གང་འབྲས་བུའི་དོན་དུ་འཇུག་
པ་དེ་ནི་འཇིག་རྟེན་ན་རང་བཞིན་རྣལ་མ་མ་ཡིན་ཏེ། སྨད་འཚོང་མ་འདིའི་ཆགས་
པ་ནི་འབྲས་བུའི་དོན་དུ་ཡིན་གྱི་རང་བཞིན་མ་ཡིན་ནོ་ཞེས་གྲགས་པའི་ཕྱིར་རོ། །
ཕྱི་དང་ནང་གི་དངོས་པོ་ཐམས་ཅད་གཅིག་རྐྱང་དུ་སྐྱེ་བ་མེད་པས་ཅི་རིགས་པ་
ཚོགས་པ་ཁོ་ན་སྐྱེ་ཞིང་། དེ་དག་ཀྱང་ཕན་ཚུན་རྒྱུ་འབྲས་སུ་གནས་པའི་ཕྱིར་ཐམས་
ཅད་བདག་ཉིད་ཇི་ལྟ་བ་བཞིན་དུ་འབྲས་བུའི་དོན་དུ་སྐྱེ་བ་དེས་ན་རྟག་པ་སྟེ་རང་
བཞིན་བདེན་པར་ཡོད་པ་མ་ཡིན་ནོ། །དེའི་ཕྱིར་མི་སློབ་པའི་སྐུ་གསུང་ཐུགས་ཐུབ་པ་
དང་ལྡན་པས་ན་ཐུབ་པ་བཅོམ་ལྡན་འདས་ཉག་གཅིག་གིས་མི་རྟག་པ་དང་སྟོང་
པ་ཉིད་བསྟན་པས་ན། དངོས་པོ་རྣམས་ཀྱི་རང་བཞིན་ཇི་ལྟ་བ་དེ་བཞིན་དུ་གཤེགས་
ཤིང་ཐུགས་སུ་ཆུད་པས་ན་དེ་བཞིན་གཤེགས་པ་ཞེས་བྱའོ། དེ་མ་གཏོགས་པ་
གཞན་ནི་ཇི་ལྟ་བ་བཞིན་དུ་དངོས་པོའི་དེ་ཁོ་ན་ཉིད་ཐུགས་སུ་ཆུད་པའི་དེ་བཞིན་
གཤེགས་པ་ཡོད་པ་མ་ཡིན་ཏེ། དེ་ཁོ་ན་ཉིད་ཕྱིན་ཅི་མ་ལོག་པ་སྟོན་པའི་སྒོ་ནས་
དེ་ཁོ་ན་ཉིད་ཇི་ལྟ་བ་བཞིན་མ་རྟོགས་པའི་ཕྱིར་རོ། །ཡང་ན་བཅོམ་ལྡན་འདས་
3] །



བཞི་བརྒྱ་པའི་རྣམ་བཤད།
ཀྱིས་གང་ཀུན་འབྱུང་བའི་ཆོས་ཅན་དེ་ནི་གདོན་མི་ཟ་བར་འགོག་པའི་ཆོས་ཅན་ཏེ།
སྐྱེ་བའི་རྐྱེན་གྱིས་རྒ་ཤིའོ་ཞེས་བསྟན་པའི་ཕྱིར་སྐྱེ་བའི་འབྲས་བུ་ནི་འཇིག་པ་ཡིན་ལ།
དེའི་ཕྱིར་ཐམས་ཅད་འབྲས་བུ་འཇིག་པའི་དོན་དུ་སྐྱེ་བ་དེས་ན་རྟག་པ་ཡོད་པ་
མིན་ཞེས་བྱའོ། །ཡང་ན་བདེ་སྡུག་བཏང་སྙོམས་གསུམ་མྱོང་འགྱུར་གྱི་ཡུལ་རྣམས་
མེད་པར་འབྲས་བུ་ཚོར་བ་གསུམ་མྱོང་བ་མེད་ལ། དེའི་ཕྱིར་དངོས་པོ་ཐམས་ཅད་
འབྲས་བུ་ཚོར་བ་གསུམ་གྱི་དོན་དུ་སྐྱེ་བ་དེས་ན་རྟག་པ་སྟེ་ངོ་བོ་ཉིད་ཀྱིས་གནས་
པ་ཡོད་པ་མ་ཡིན་ལ། དེས་ན་རང་བཞིན་གྱིས་སྟོང་ངོ༌། །དངོས་པོ་ཐམས་ཅད་
རང་བཞིན་གྱིས་སྟོང་པ་འདི་ཡང་སྟོན་པ་གཞན་གྱི་ཚིག་གིས་མ་བསྟན་ཏོ་ཞེས་
བསྟན་པའི་ཕྱིར། ཐུབ་པ་མ་གཏོགས་ཞེས་སྦྱར་རོ། ཁ་ཅིག་ན་རེ། འབྲས་བུའི་
དོན་དུ་སྐྱེས་པ་རྣམས་རྟག་པ་མ་ཡིན་ཡང་། དངོས་པོ་གང་དག་བསྐྱེད་བྱ་སྐྱེད་བྱེད་ཀྱི་
ཡན་ལག་གཉིས་ཀ་མ་ཚང་བ་ནམ་མཁའ་ནས་ཡིད་ཀྱི་མཐར་ཐུག་པ་དང༌། སྐྱེད་
བྱེད་ཡིན་ཡང་བསྐྱེད་བྱར་མེད་པ་རྡུལ་ཕྲ་རབ་རྣམས་རྟག་པ་ཡིན་ལ། དེ་དག་གི་
ཡོད་པ་དང་རྟག་པ་ཐུགས་སུ་མ་ཆུད་པས་དེ་བཞིན་གཤེགས་པ་ཕྱིན་ཅི་མ་ལོག་པ་
གཟིགས་པ་མ་ཡིན་ནོ་ཟེར་ན། འདི་ན་བདེ་བ་ལ་སོགས་པ་བདག་ཉིད་ཇི་ལྟ་བའི་
རྒྱུ་དང་རྐྱེན་ལས་སྐྱེ་བར་དམིགས་པ་དེས་ན་དངོས་པོ་གང་ཞིག་ཡུལ་གང་ནའང་
དུས་ནམ་གྱི་ཚེ་ལ་རྒྱུ་དང་རྐྱེན་ལ་མ་བརྟེན་པར་སྐྱེ་བ་ནི་ཡོད་པ་ཉིད་མེད་དོ། །
གང་གི་ཕྱིར་དེ་ལྟར་ཡིན་པ་དེས་ན་དོན་གྱིས་གོ་བས་དུས་ནམ་ཡང་ཡུལ་
གང་ཞིག་ཏུའང་ནམ་མཁའ་ལ་སོགས་པ་རྒྱུ་རྐྱེན་གྱིས་མ་བྱས་པའི་རྟག་པ་འགའ་
{1.



གངས་ཅན་རིག་བཅུད་ལས། རྗེ་བཙུན་རེད་མ་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཡང་ཡོད་པ་མ་ཡིན་ནོ་ཞེས་སྦྱོར་བར་རྟོགས་སོ། །དེས་གཞན་གྱིས་ཀུན་བརྟགས་
པའི་དངོས་པོ་རྟེན་འབྲེལ་མ་ཡིན་པ་རྣམས་ལ་ཡོད་པ་དང་རྟག་པ་མེད་པས་དེ་
བཞིན་གཤེགས་པ་ཕྱིན་ཅི་མ་ལོག་པ་གཟིགས་པར་གྲུབ་བོ། །གཉིས་པ་ལ་བདག་
དགག ནམ་མཁའ་དགག དུས་དགག རྡུལ་ཕྲན་དགག ཐར་པ་རྟག་པ་དགག
དུས་གསུམ་རྟག་པ་དགག་པ་དང་དྲུག་གི དང་པོ་ནི། གལ་ཏེ་བདེ་བ་ལ་སོགས་
པའི་དངོས་པོ་རྟེན་ཅིང་འབྲེལ་བར་འབྱུང་བ་རྣམས་ཡོད་ལ། བདག་ནི་དེ་དག་གམ་
འདུ་བ་ཅན་གྱི་རྒྱུ་ཡིན་ལ། དེའི་ཕྱིར་བདག་ཡོད་ཅིང་དེ་ཡང་རྟག་པ་ཞིག་སྟེ། ཡོད་
ཅིང་རྒྱུ་དང་མི་ལྡན་པའི་ཕྱིར་རོ། །དེ་ཡོད་ན་དེའི་རིགས་ཅན་གྱི་དངོས་པོ་རྟག་པ་
གཞན་ཡང་ཡོད་དོ་ཞེ་ན། དེ་ཡང་མི་རིགས་ཏེ་འདི་ལྟར། དངོས་པོ་དང་རང་བཞིན་
དང་བདག་དང་རྟག་པ་རྣམས་ནི་རྣམ་གྲངས་ཡིན་ལ། རྒྱུ་མེད་པར་ནི་དངོས་པོ་ལ་
སོགས་པ་དེ་དག་མེད་དེ། རི་བོང་གི་རྭ་ལ་སོགས་པ་བཞིན་ནོ། །ནམ་མཁའ་ལ་
སོགས་པས་མ་ངེས་པ་ཡང་མ་ཡིན་ཏེ། དེ་དག་དེ་ཡོད་པ་ཡང་འགོག་པར་འགྱུར་
བའི་ཕྱིར་རོ། །གལ་ཏེ་ཉེས་པ་དེ་སྤང་བར་འདོད་པས་བདག་རྒྱུ་ལྡན་དུ་ཁས་ལེན་
ན་གང་རྒྱུ་དང་ལྡན་པ་དེ་ནི་རྟག་པར་ཡོད་པ་མ་ཡིན་ཏེ། བདེ་བ་ལ་སོགས་པ་
བཞིན་ནོ། །གང་གི་ཕྱིར་དེ་ལྟར་ཡིན་པ་དེས་ན་རྒྱུ་མེད་པ་ལས་གྲུབ་པ་ནི་དེ་ཉིད་
མཁྱེན་པ་བཅོམ་ལྡན་འདས་ཀྱིས་གྲུབ་པ་མིན་པར་གསུངས་ཏེ། མཁས་པས་རྟེན་
འབྱུང་ཆོས་རྣམས་ཤེས་འགྱུར་ཏེ། །མཐར་ལྟ་བ་ལ་བརྟེན་པར་བྱེད་པའང་མིན། །
རྒྱུ་བཅས་རྐྱེན་བཅས་ཆོས་ནི་ཤེས་འགྱུར་ཏེ། །རྒྱུ་མེད་རྐྱེན་མེད་ཆོས་ནི་ཡོད་མ་
3 1 -



བཞི་བརྒྱ་པའི་རྣམ་བཤད།
ཡིན། །ཞེས་གསུངས་སོ། །ཅི་སྟེ་བུམ་པ་དང་བདེ་བ་ལ་སོགས་བྱས་པ་རྣམས་མི་
རྟག་པར་མཐོང་ནས་དོན་གྱིས་གོ་བས་བདག་ལ་སོགས་པ་མ་བྱས་པ་རྣམས་རྟག་
པར་འགྱུར་རོ་སྙམ་ན། དེ་ལྟར་ན་བུམ་པ་ལ་སོགས་པ་མི་རྟག་པ་དག་བྱས་པར་
མཐོང་ནས་མ་བྱས་པ་གལ་ཏེ་རྟག་པར་ཁས་ལེན་ན། དོན་གྱིས་གོ་བས་བྱས་པ་
ལ་ཡོད་པ་ཉིད་མཐོང་ནས་མ་བྱས་པའི་རྟག་པ་ནམ་མཁའི་མེ་ཏོག་ལྟར་ཡོད་པ་
ཉིད་མིན་པར་འགྱུར་རོ། །གཉིས་པ་ནི། ཆོས་མངོན་པ་ལས། ནམ་མཁའ་དང་སོ་
སོར་བརྟགས་པའི་འགོག་པ་དང་། སོ་སོར་མ་བརྟགས་པའི་འགོག་པ་རྣམས་རྟག་
པ་དང་ཡོད་པ་ཉིད་དུ་ཁས་བླངས་པའི་ཕྱིར། འདུས་མ་བྱས་རྟག་པ་འགོག་པ་ལ་
ཁས་བླངས་ཀྱིས་གནོད་དོ་ཞེ་ན། ནམ་མཁའ་དང་འགོག་པ་གཉིས་ལ་སོགས་པ་
རྣམས་རྟག་གོ་ཞེས་དེ་དག་མིང་ཙམ་དུ་མ་རྟོགས་པའི་གྲུབ་མཐའ་སྨྲ་བའི་སོ་སོའི་
སྐྱེ་བོ་བྱེ་བྲག་ཏུ་སྨྲ་བ་ལ་སོགས་པས་རྟོག་པར་ཟད་ཀྱི། དངོས་པོའི་དེ་ཁོ་ན་ཉིད་
ལ་མཁས་པ་འཕགས་པ་རྣམས་ཀྱིས་དེ་དག་ལ་དོན་དམ་པར་ལྟ་ཞོག འཇིག་རྟེན་
པའི་ཐ་སྙད་ཀྱིས་ཀྱང་རྟག་པ་དང་ཡོད་པའི་ཐ་སྙད་མ་མཐོང་སྟེ། འདི་ལྟར་ནམ་
མཁའ་ནི་གཟུགས་མེད་པ་ཙམ་དང་སོ་སོར་བརྟགས་འགོག་ནི་ཤེས་རབ་ཀྱིས་
ཉོན་མོངས་པ་སྤངས་པ་ཙམ་དང་། བརྟགས་མིན་གྱི་འགོག་པ་ནི་རྒྱུ་རྐྱེན་མ་ཚང་
བས་མ་སྐྱེས་པ་ཙམ་ལ་དེ་དང་དེའི་ཐ་སྙད་བཏགས་པ་ཙམ་ཡིན་པའི་ཕྱིར་རོ། །
མདོ་ལས་རྟག་ཅེས་གསུངས་པ་ནི་དེ་དག་དངོས་པོར་མེད་པས་གཞན་དུ་འགྱུར་
བ་མེད་པ་ཙམ་ལ་རྟག་ཅེས་གསུངས་ཀྱི། བསྒྲུབ་པ་གཙོ་བོར་སྟོན་པ་མ་ཡིན་ནོ། །
|.༨



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་་པོད་བཞི་པ།
གལ་ཏེ་ནམ་མཁའ་ནི་རྟག་སྟེ། ཁྱབ་པའི་ཕྱིར། མི་རྟག་པ་ནི་ཁྱབ་པ་མ་ཡིན་ཏེ།
བུམ་པ་བཞིན་ནོ་ཞེ་ན། གལ་ཏེ་ནམ་མཁའ་ཕྱོགས་ཀུན་ལ་ཁྱབ་ན། ཤར་གྱི་བུམ་
པ་ལ་སྦྱོར་བའི་ནམ་མཁའི་ཕྱོགས་ཞེས་བྱ་བ་གང་ཡིན་པ་དེ་ནི་ཕྱོགས་ཅན་ནམ་
མཁས་གར་ཁྱབ་ཀྱི་ཤར་ནུབ་ལ་སོགས་པའི་ཕྱོགས་ཀུན་ལ་གནས་པ་མ་ཡིན་ཏེ།
གལ་ཏེ་གནས་ན་དེ་དང་ཡུལ་ ཐ་མི་དད་པའི་ཤར་གྱི་བུམ་པ་ཡང་ཡུལ་ཀུན་ལ་
གནས་པར་ཐལ་བས་སོ། །ཅི་སྟེ་ཉེས་པ་འདི་སྤང་བར་འདོད་པས་ཤར་ལ་ཁྱབ་
པའི་ནམ་མཁའི་ཕྱོགས་ཕྱོགས་གཞན་ལ་མི་གནས་པར་ཁས་ལེན་ནོ། དེའི་ཕྱིར་
ཕྱོགས་ཅན་ནམ་མཁའ་ལ་ནུབ་ལ་སོགས་པའི་ཕྱོགས་གཞན་དང་གཞན་ཡང་ཤིན་
ཏུ་གསལ་བར་ཡོད་པ་ཁས་བླངས་དགོས་ལ། དེ་ལྟ་ན་ནམ་མཁའ་ཉིད་ནི་དུ་མ་
དང་མ་ཁྱབ་པ་ཉིད་དུ་འགྱུར་རོ། །གསུམ་པ་ནི། དུས་རྒྱུར་སྨྲ་བ་རྣམས་ན་རེ།
གང་ཞིག་རྒྱུར་ཡོད་ན་མྱུ་གུ་ལ་སོགས་པའི་འབྲས་བུ་རྣམས་དུས་འགའ་ཞིག་གི་ཚེ་
འཇུག་ཅིང་། རྒྱུ་རྐྱེན་ཡོད་ཀྱང་གང་མེད་པས་འགའ་ཞིག་གི་ཚེ་ལྡོག་པའང་དམིགས་
པར་འགྱུར་བ་ལས་དུས་ཡོད་པར་རྗེས་སུ་དཔོག་ལ། དེ་ཡོད་ཀྱང་རྒྱུ་མ་དམིགས་
པའི་ཕྱིར་རྟག་གོ་ཞེ་ན། དེ་ལྟ་ཡིན་ན་དུས་རྟག་པ་ལས་སྐྱེ་བའི་མྱུ་གུ་ལ་སོགས་པ་
རྟག་ཏུ་སྐྱེ་བར་འགྱུར་ཏེ། རྒྱུ་རྟག་ཏུ་ཉེ་བའི་ཕྱིར་རོ། །
ཅི་སྟེ་དེས་འབྲས་བུ་སྐྱེད་པའི་ནུས་པ་རྐྱེན་གཞན་ལ་རག་ལས་སོ་ཞེ་ན།
འོ་ན་དུས་དེ་ནི་རྐྱེན་གཞན་གྱི་དབང་དུ་འགྱུར་ཏེ། འདིའི་འབྲས་བུ་སྐྱེད་པའི་བདག་
ཉིད་རྐྱེན་གཞན་ཡོད་མེད་ཀྱི་རྗེས་སུ་འཇུག་ལྡོག་བྱེད་པའི་ཕྱིར་རོ། །གང་ཕྱིར་དེ་



བཞི་བརྒྱ་པའི་རྣམ་བཤད།
ལྟར་ཡིན་པ་དེས་ན་དུས་རྟག་ན་འབྲས་བུ་ཡང་རྟག་པར་འགྱུར་ལ། འབྲས་བུ་ཡིན་
པའི་ཕྱིར་བུམ་པ་ལ་སོགས་པ་བཞིན་དུ་མི་རྟག་པར་འགྱུར་རོ། །གཞན་ཡང་དུས་
སྨྲ་བ་རྣམས་ཀྱིས་དུས་འགྲོ་བ་འཇུག་པའི་རྒྱུར་ཁས་བླངས་པ་ནི་དོན་གྱིས་འབྲས་
བུ་ཡང་ཁས་བླངས་པར་འགྱུར་ཏེ། འདི་ལྟར་འབྲས་བུ་འབྱུང་བར་དམིགས་ནས་
འདི་ནི་འདིའི་རྒྱུའོ་ཞེས་རྣམ་པར་འཇོག་གི འབྲས་བུ་མཐོང་བ་མེད་པར་ས་བོན་
ལ་སོགས་པའི་རྒྱུ་ལ་ནི་རྒྱའི་ཐ་སྙད་ཡོད་པ་མ་ཡིན་ཏེ། རྒྱུར་རྣམ་པར་འཇོག་པ་
འབྲས་བུ་ལ་ལྟོས་པ་དེའི་ཕྱིར་རྒྱུའོ་ཅོག་འབྲས་བུ་ཉིད་དུ་ཐལ་བར་འགྱུར་ལ།
འབྲས་བུ་ཡིན་ནའང་མྱུ་གུ་ལ་སོགས་པ་ལྟར་འདི་རྟག་པར་མི་འགྱུར་རོ། །གལ་ཏེ་
དུས་འགྲོ་བ་སྣ་ཚོགས་ཀྱི་རྒྱུར་འགྱུར་ན། དེ་ལྟར་ན་དུས་ནི་སྔར་འབྲས་བུ་ལ་བྱ་
བ་མི་བྱེད་པའི་གནས་སྐབས་སྤངས་ནས་འབྲས་བུ་ལ་ཕན་འདོགས་པའི་གནས་
སྐབས་སུ་འགྱུར་བ་བྱ་དགོས་ཏེ། འཇིག་རྟེན་ན་ས་བོན་ལ་སོགས་པ་རྒྱུ་རྣམས་སྔར་
གྱི་གནས་སྐབས་ལས་རྣམ་པར་འགྱུར་བ་ན་མྱུ་གུ་ལ་སོགས་པ་འབྲས་བུ་གཞན་
གྱི་རྒྱུ་རུ་འགྱུར་བ་མཐོང་གི རྣམ་པར་མ་འགྱུར་བ་གཞན་གྱི་རྒྱུར་མི་འགྱུར་བའི་
ཕྱིར་རོ། །གང་ལ་སྔར་ལས་རྣམ་པར་འགྱུར་བ་ཡོད་པ་དེ་ནི་རྟག་ཅེས་བྱར་ཡོད་པ་
མིན་པས་དེའི་ཕྱིར་དུས་རྟག་པར་མི་རིགས་སོ། །
ཅི་སྟེ་དུས་རྣམ་པར་མི་འགྱུར་བར་ཁས་ལེན་ན། འགྱུར་བ་མེད་པའི་དུས་
རྟག་པ་གང་གི་རྒྱུ་ཡིན་ པའི་འབྲས་བུའི་དངོས་པོ་དེ་ནི་རྒྱུ་ལས་མ་བྱུང་བ་ལས་
སྐྱེས་པ་སྟེ་རྒྱུ་ལ་ལྟོས་མེད་དུ་འབྱུང་བར་འགྱུར་ཏེ། འདི་ལྟར་འབྲས་བུ་འགྲོ་བ་སྣ་
ti
ར
317



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཚོགས་པ་རྣམས་ནི་མི་རྟག་ལ། དུས་ནི་རྟག་པའི་ཕྱིར་གཞན་དུ་འགྱུར་ལ། གང་
གཞན་ཡིན་པ་དེ་ནི་ཕན་ཚུན་མ་རེག་པ་དང་ལྷན་ཅིག་ཏུ་འབྱུང་བར་ཡང་འགྱུར་ཏེ།
བ་ལང་དང་རྟ་བཞིན། དེས་ན་རྒྱུ་ལ་ལྟོས་པ་མེད་པར་འབྲས་བུ་རང་ཉིད་འབྱུང་
བར་འགྱུར་བ་དེ་ལ་དུས་ནི་རྒྱུ་ཡིན་པ་ལོག་པར་འགྱུར་ཏེ། རྒྱུའི་བྱ་བ་ཅིའང་མི་
བྱེད་པའི་ཕྱིར་རོ། །འདི་ལས་ཀྱང་དུས་རྒྱུར་མི་རུང་སྟེ། འདི་ལྟར་རྒྱུའི་དངོས་པོ་
དུས་རྟག་པ་ལས་སྐྱེས་པའི་འབྲས་བུ་ཇི་ལྟར་ན་མི་རྟག་པར་འགྱུར་ཏེ། འཇིག་
རྟེན་ན་ནམ་ཡང་རྒྱུ་དང་འབྲས་བུ་གཉིས་གཅིག་རྟག་གཅིག་མི་རྟག་པར་མཚན་
ཉིད་མི་མཐུན་པ་མཐོང་བ་མ་ཡིན་པའི་ཕྱིར་རོ། །བཞི་པ་ནི། རྡལ་ཕྲ་རབ་སྨྲ་བ་
རྣམས་ན་རེ། ས་ལ་སོགས་པ་འབྱུང་བ་བཞིའི་རྡུལ་ཕྲ་རབ་རྣམས་རྟག་ཅིང༌། དེ་
དག་མ་མཐོང་བའི་ལས་ཀྱིས་བསྐལ་ནས་རྡུལ་ཕྲན་གཉིས་ལ་སོགས་པ་དང་ཕྲད་
པས་རིམ་གྱིས་ཡན་ལག་ཅན་གྱི་རྫ་ས་རྩོམ་ཞིང་། མཐར་འབྲས་བུ་སྣ་ཚོགས་སྐྱེད་
པར་བྱེད་དོ་ཞེས་ཟེར་རོ། །དེ་ཡང་མི་རིགས་ཏེ། འདི་ལྟར་རྡུལ་ཕྲན་རྣམས་ཕན་
ཚུན་ཕྲད་པས་འབྲས་བུ་རྩོམ་ན་བདག་ཉིད་ཐམས་ཅད་ཀྱིས་ཕྲད་དམ་ཆ་འགའ་
ཞིག་གིས་ཕྲད། ཆ་ཤས་འགས་ཕྲད་ན་ཕྲད་པའི་ཆ་གང་ཡིན་པ་དེ་འབྲས་བུའི་རྒྱུར་
འགྱུར་ལ་མ་ཕྲད་པའི་ཆ་རྒྱུར་མི་འགྱུར་རོ། །རྡུལ་ཕྲན་གང་གི་ཕྲད་པའི་ཕྱོགས་འགའ་
ཞིག་རྒྱུ་ཡིན་ཞིང་མ་ཕྲད་པའི་ཕྱོགས་འགའ་རྒྱུ་མ་ཡིན་པ་འགྱུར་བ་དེས་ན་རྡུལ་
ཕྲན་དེ་ནི་ཕྲད་མ་ཕྲད་རྒྱུ་ཡིན་མིན་སྣ་ཚོགས་སམ་དུ་མའི་ངོ་བོར་འགྱུར་ལ། སྣ་
ཚོགས་གང་ཡིན་པ་ལ་དེ་ཡང་རི་མོ་ལ་སོགས་པ་བཞིན་དུ་རྟག་པར་མི་རིགས་སོ། །
3 1 >



བཞི་བརྒྱ་པའི་རྣམ་བཤད།
ཅི་སྟེ་རྡུལ་ཕྲན་ཆ་མེད་པའི་ཕྱིར་བདག་ཉིད་ཐམས་ཅད་ཀྱིས་སྦྱོར་རོ་ཞེ་ན། དེ་ལྟར་ན་
རྡུལ་ཕྲན་གྱི་ཆ་ཤས་མེད་པའི་དབྱིབས་ཟླུམ་པོ་གང་ཡིན་པ་དེ་འབྲས་བུ་ཡན་ལག་
ཅན་གྱི་རྫས་ལ་ཡང་ཡོད་པར་འགྱུར་ཏེ། རྡུལ་ཕྲན་རྣམས་ཕན་ཚུན་ཆ་ཐམས་ཅད་
ཀྱིས་འདྲེས་པའི་རང་བཞིན་ཡིན་པའི་ཕྱིར། དེ་ལྟར་ན་རྡུལ་ཕྲན་བཞིན་དུ་ཡན་
ལག་ཅན་ཡང་དབང་པོའི་ཡུལ་ལས་འདས་པར་འགྱུར་རོ། །ཇི་སྐད་བཤད་པའི་
ཉེས་པར་འགྱུར་བས་རྒྱུ་རྡུལ་ཕྲན་གྱི་དབྱིབས་ཟླུམ་པོ་གང་ཡིན་པ་དེ་ནི་འབྲས་བུ་
ཡན་ལག་ཅན་གྱི་རྫ་ས་ལ་ཡང་ཡོད་པ་མིན་པ་དེས་ན་བདག་ཉིད་ཀུན་གྱིས་སྦྱོར་
བ་རྡུལ་ཕྲན་རྣམས་ལ་མི་འཐད་དོ། །ཡང་གང་གི་ཚེ་རྡུལ་ཕྲན་རྣམས་བདག་ཉིད་
ཐམས་ཅད་ཀྱིས་མི་སྦྱོར་བ་དེའི་ཚེ་རྡུལ་ཕྲན་གཅིག་གི་གོ་སའི་གནས་གང་ཡིན་པ་
དེ་ནི་ཟླ་བོའི་རྡུལ་ཕྲན་གཞན་གྱི་གོ་སར་ཡང་མི་འདོད་པ་དེའི་ཕྱིར་རྒྱུ་རྡུལ་ཕྲན་
དང་འབྲས་བུ་ཡན་ལག་ཅན་གཉིས་བོང་ཚོད་མཉམ་པར་མི་འདོད་པས་ཡན་ལག་
ཅན་དབང་པོའི་ཡུལ་ལས་འདས་པའི་ཉེས་པ་མེད་མོད། སྣ་ཚོགས་རྟག་པ་མི་རིགས་
ཞེས་པ་སོ་ན་འདུག་གོ། འདིར་འབྲས་བུ་རྩོམ་པའི་དུས་ན་ཉེས་པ་འདིར་འགྱུར་གྱི།
འབྲས་བུ་རྩོམ་པའི་སྔ་རོལ་ན་ནི་རྡུལ་ཕྲ་རབ་རྣམས་ལ་ཆ་ཤས་མེད་པས་ཇི་སྐད་
བཤད་པའི་ཉེས་པ་མེད་དོ་ཞེ་ན། གནས་སྐབས་དེར་ཡང་ཤར་ལ་སོགས་པའི་ཕྱོགས་
ཀྱི་དབྱེ་བ་ཡོད་དེ། གཞན་དུ་ན་རྡུལ་ཕྲན་གྱིས་ཤར་ལ་བལྟས་པའི་ངོས་གང་ཡིན་
པ་དེས་ནུབ་ལ་སོགས་པའི་ཕྱོགས་གཞན་རྣམས་ལ་བལྟ་བར་འགྱུར་ལ། དེ་ལྟ་ན་
ཕྲད་པའི་ཚེ་ཡང་བདག་ཉིད་ཐམས་ཅད་ ཀྱིས་ཕྲད་པས་རགས་པ་མི་བརྩམ་པར་
3 1



གངས་ཅན་རིག་བཅུད་ལས། རྗེ་བ ཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགྱུར་རོ། །དེའི་ཕྱིར་རྡུལ་ཕྲན་གང་ལ་ཤར་གྱི་ཕྱོགས་ཡོད་པ་དེ་ལ་ཤར་གྱི་ཆ་
ཡང་ཡོད་ལ་གང་གི་ལྟར་ན་རྡུལ་ལ་ཕྱོགས་ཡོད་པ་དེའི་ ལུགས་ལ་རྡུལ་དེ་རྡུལ་
ཕྲན་མིན་པར་བསྙད་དེ། ཤར་ལ་སོགས་པར་ཕྱོགས་པའི་ཆ་དང་ལྡན་པའི་ཕྱིར།
ཁང་བཟང་ལ་སོགས་པ་བཞིན་ནོ་སྙམ་དུ་དགོངས་སོ། །གལ་ཏེ་རྡུལ་ཕྲ་རབ་ཆ་
ཤས་མེད་པར་གྱུར་ན། ཡུལ་གཞན་དུ་མ་མཐོང་བའི་ལས་ཀྱིས་བསྐུལ་ནས་འགྲོ་
བ་མེད་ཅིང་། དེ་མེད་ན་རྡུལ་ཕྲན་གཞན་དང་ཕྲད་པ་མེད་པས་ཡན་ལག་ཅན་གྱི་
རྫས་རྩོམ་པ་མེད་པར་འགྱུར་རོ། །འདི་ལྟར་ལུས་དང་ལྡན་ཞིང་འགྲོ་བ་ལ་མངོན་
དུ་ཕྱོགས་པའི་དོན་གྱིས་མདུན་གྱིས་སྔོན་ཕྱོགས་ལེན་ཅིང་། རྒྱབ་ཀྱིས་གཏོང་བར་
འགྱུར་བ་ལས་འགྲོ་བ་པོའི་འགྲོ་བར་རྟོག་པ་ཞིག་ན། གཏོང་ལེན་དེ་དག་གཉིས་
ཆ་ཤས་མེད་པའི་རྡུལ་ཕྲན་གང་ལ་ཡོད་པ་མ་ཡིན་པ་དེ་ནི་ཡུལ་གཞན་དུ་འགྲོ་བ་
པོར་ཡང་མི་འགྱུར་བས། དེ་མེད་པས་འབྲས་བུ་རྩོམ་པ་མེད་པའི་ཕྱིར་རྡུལ་ཕྲན་
ཡོད་པ་མི་འཐད་དོ། །གལ་ཏེ་རྡུལ་ཕྲ་རབ་རྟག་པ་རྣལ་འབྱོར་པ་རྣམས་ཀྱིས་ལྷའི་
མིག་གིས་མཐོང་བའི་ཕྱིར་ཡོད་དོ་ཞེ་ན། ཆ་ཤས་མེད་པའི་རྡུལ་ཕྲན་གང་ལ་དང་
པོ་མདུན་གྱི་ཆ་ཡོད་པ་མ་ཡིན་ཞིང་། མདུན་རྒྱབ་གཉིས་ཀྱི་བར་དཀྱིལ་ཡང་ཡོད་
པ་མིན་ལ། ཐ་མ་རྒྱབ་ཀྱི་ཆ་ཡང་ཡོད་པ་མིན་པ་དེ་ནི་མི་མངོན་པའམ་གཟུང་དུ་
མེད་པ་ཡིན་ལ། མངོན་དུ་མེད་ཅིང་བལྟ་བྱ་མེད་པ་དེ་ནི་རྣལ་འབྱོར་པ་གང་གིས་
མཐོང་སྟེ་མཐོང་བ་མི་རིགས་སོ། །གལ་ཏེ་རྡུལ་ཕྲན་རྒྱུ་ཡིན་ན་ཇི་ལྟར་མྱུ་གུ་སྐྱེས་
པས་ས་བོན་འཇིག་ པ་ བཞིན་ འབྲས་ བུ་ ཡན་ ལག་ཅན་ གྱི་ རྫས་ སྐྱེས་ པ་ ཡིས་
3：{ }



བཞི་བརྒྱ་པའི་རྣམ་བཤང༌།།
རྒྱུ་རྡུལ་ ཕྲན་བཤིག་པར་འགྱུར་ལ་དེས་ན་རྒྱུ་རྡུལ་ཕྲན་ནི་རྟག་པ་མ་ཡིན་ པར་
འགྱུར་རོ། །ཅི་སྟེ་རྒྱུའི་རང་བཞིན་ཡང་མི་འཇིག་ལ། འབྲས་བུ་དོན་གཞན་དུ་གྱུར་
པ་སྐྱེད་པར་ཡང་བྱེད་དོ་སྙམ་ན། དེ་ལྟར་ཡུལ་གང་ན་རྒྱུ་རྡུལ་ཕྲན་ཡོད་པའི་ཡུལ་
དེ་ན་འབྲས་བུ་ཡན་ལག་ཅན་གྱི་རྫས་ཡོད་པ་མ་ཡིན་ཏེ། ཐོགས་བཅས་ཀྱི་དངོས་
པོ་གཉིས་ཡུལ་གོ་ས་གཅིག་ཏུ་གནས་པ་མེད་པའི་ཕྱིར་རོ། །དེའི་ཕྱིར་ཡུལ་ཐ་དད་
པའི་བུམ་པ་དང་སྣམ་བུ་བཞིན་དུ་རྒྱུ་དང་འབྲས་བུར་ཡང་མི་འགྱུར་རོ། །འདི་ལས་
ཀྱང་རྡུལ་ཕྲན་རྟག་པ་མེད་དེ། རྡུལ་ཕྲ་རབ་རྣམས་ནི་རྡུལ་ཕྲན་གཞན་ལ་བདག་
ཉིད་ཐམས་ཅད་ཀྱིས་འཇུག་པ་མེད་པས་རྡུལ་ཕྲན་རྣམས་ནི་ཐོགས་པ་དང་བཅས་
པ་ཡིན་ལ། ཐོགས་ལྡན་དངོས་པོ་རྟག་པ་ནི་གང་དུའང་སྣང་བ་མ་ཡིན་ཏེ། བུམ་
པ་ལ་སོགས་པ་བཞིན། གང་གི་ཕྱིར་རྡུལ་ཕྲན་རྟག་པ་མེད་པ་དེས་ན་ནམ་ཡང་
སངས་རྒྱས་རྣམས་རྡུལ་ཕྲན་རྟག་པར་མི་གསུང་སྟེ། རང་ཉིད་ཀྱིས་དེ་ལྟར་མ་གཟིགས་
པའི་ཕྱིར། རྫས་བརྒྱད་ལ་བརྟེན་ནས་བཏགས་པའི་རྫས་བརྒྱད་ཀྱི་རྡུལ་ཕྲ་རབ་
མི་རྟག་པ་ནི་བུམ་པ་བཞིན་དུ་བཏགས་པས་ཡོད་པ་ཡིན་ལ། དེ་ཡང་ཚོགས་པ་ཁོ་
ན་ལ་གནས་ཀྱི། ཟླ་མེད་པའི་ཡན་གར་བ་གནས་པ་མེད་པས་སོ་སོར་རྡུལ་ཕྲ་རབ་ཀྱི་
སྒྲས་བརྗོད་དུ་མེད་དོ། །
ལྔ་པ་ལ། རང་སྡེའི་ཐར་པ་རྟག་པ་དགག གཞན་སྡེའི་བདག་གི་རང་
བཞིན་གྱི་ཐར་པ་དགག་པ་གཉིས་ལས། དང་པོ་ནི། འདིར་རང་གི་སྡེ་པ་བྱེ་བྲག་
ཏུ་སྨྲ་བ་ལ་སོགས་པ་རྣམས་ན་རེ། རྡུལ་ཕྲན་རྟག་པ་མེད་མོད། གང་ཞིག་རྟག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པར་གསུངས་པ་དེ་ནི་ཡོད་དེ། ཇི་སྐད་དུ། དགེ་སློང་དག་མ་སྐྱེས་པ་དང་མ་བྱུང་
བ་དང་འདུས་མ་བྱས་པ་དེ་ནི་ཡོད་དོ་ཞེས་གསུངས་ལ། ཆོས་འདུས་མ་བྱས་པ་
རྣམས་ནི་རྟག་པའོ་ཞེས་གསུངས་སོ། །དེའི་ཕྱིར་མྱ་ངན་ལས་འདས་པ་རྟག་ཅིང་
ལམ་བདེན་གྱིས་འཐོབ་པར་བྱ་བ་ཉོན་མོངས་པ་དང་སྐྱེ་བ་གཉིས་འགོག་པ་ལ་ཆུ་
འགོག་པའི་ཆུ་ལོན་ལྟར་གེགས་བྱེད་པ་ཞིག་ཡོད་དེ། གལ་ཏེ་ཡོད་པར་མ་གྱུར་ན་
སྡུག་བསྔལ་དང་ཀུན་འབྱུང་གི་མཇུག་ཐོག་དུ་འཕགས་པའི་བདེན་པ་གསུམ་པ་
ཞེས་གསུང་བར་མི་འགྱུར་བ་ཞིག་ན་གསུངས་པའི་ཕྱིར་ཡོད་དོ་ཞེ་ན། འཆིང་བ་
ནི་ཀུན་འབྱུང་གི་བདེན་པ་སྟེ་བཅིང་བྱ་ལ་རང་དབང་མེད་པར་བྱེད་པས་སོ། །
བཅིང་བ་ནི་སྡུག་བསྔལ་གྱི་བདེན་པ་སྟེ་ཉོན་མོངས་པའི་གཞན་དབང་དུ་གྱུར་
པས་སོ། །དེ་དག་ལྡོག་པའི་ཐབས་ནི་ལམ་གྱི་བདེན་པ་སྟེ། འདིས་ཀུན་ནས་ཉོན་
མོངས་པ་ཞི་བར་བྱེད་པའི་ཕྱིར་རོ། །བདེན་པ་གསུམ་པོ་འདི་ནི་ཀུན་ནས་ཉོན་
མོངས་པ་དང་། དེ་ལྡོག་པ་ལས་རྗེས་སུ་དཔག་པས་ཡོད་པ་ཉིད་ཡིན་ལ། དེ་དག་
ལས་གཞན་པའི་ཉོན་མོངས་པ་ཟད་པའི་མཚན་ཉིད་ཅན་གྱི་ཐར་པ་ནི་མེད་དོ། །
གལ་ཏེ་ཡོད་ན་འབྲས་བུ་ཅུང་ཟད་དམིགས་པར་རིགས་ན་དེ་ལས་འཆིང་བ་དང་
ཐར་པའི་ངོ་བོ་ལ་ཕན་པའི་བྱ་བ་ཅི་ཡང་མི་འབྱུང་བ་དེ་གང་ལས་ཡོད་པར་རྗེས་
སུ་དཔག གང་གི་ཕྱིར་འདི་ལས་བྱ་བ་ཅུང་ཟད་ཀྱང་འབྱུང་བ་མེད་པ་དེས་ན་མྱང་
འདས་ཏེ་མ་འོངས་པའི་ཉོན་མོངས་དང་སྐྱེ་བ་འགོག་པ་ལ་བྱ་བ་བྱེད་པའི་མཚན་
ཉིད་ཅན་གྱི་ཐར་པ་ཞེས་མི་བརྗོད་དོ། །ཉོན་མོངས་དང་སྐྱེ་བ་གཉིས་ནི་རྒྱུ་མ་ཚང་



བཞི་བརྒྱ་པའི་རྣམ་བཤད།
བའི་ཕྱིར་མི་འབྱུང་བ་ཡིན་ལ། དེའི་དོན་དུ་ཐར་པ་དོན་གཞན་བརྟགས་པ་དོན་
མེད་དོ། །བདེན་པ་གསུམ་པའི་སྒྲ་བརྗོད་པའང་མི་འགལ་ཏེ། ཉོན་མོངས་དང་སྐྱེ་
བ་གཉིས་སླར་མི་འབྱུང་བ་ཙམ་ཞིག་བདེན་པ་གསུམ་པའི་སྒྲས་བརྗོད་པའི་ཕྱིར་རོ། །
གཞན་ཡང་མྱ་ངན་ལས་འདས་པ་དངོས་པོ་ཡིན་ན་དེ་ཕུང་པོའམ་གང་
ཟག་གཅིག་ལ་བརྟེན་དགོས་ན་དེ་ཡང་མི་རིགས་ཏེ། འདི་ལྟར་བཅོམ་ལྡན་འདས་
ཀྱིས་གང་སྡུག་བསྔལ་འདི་མ་ལུས་པ་རབ་ཏུ་སྤངས་པ་བསལ་བ་ཟད་པ། འདོད་
ཆགས་དང་བྲལ་བ་འགགས་པ་ཉེ་བར་ཞི་བ་ནུབ་པ། སྡུག་བསྔལ་ཡང་ཉིང་མཚམས་
མི་སྦྱོར་བ་དང་ཉེ་བར་མི་ལེན་པ་འདི་ནི་ཞི་བ། འདི་ནི་གྱ་ནོམ་པ་སྟེ། འདི་ལྟ་སྟེ།
ཕུང་པོའི་རྒྱུན་སྤངས་པ། སྲེད་པ་ཟད་པ། འདོད་ཆགས་དང་བྲལ་བ། འགགས་པ་
མྱ་ངན་ལས་འདས་པའོ་ཞེས་པའི་ལུང་འདི་ལས་ནི། མྱ་ངན་ལས་འདས་པའི་གནས་
སྐབས་སུ་ཕུང་པོ་རྣམས་ཡོད་པ་མིན་ཞིང་། དེ་ལ་བརྟེན་ནས་བཏགས་པའི་གང་
ཟག་ཀྱང་སྲིད་པ་མ་ཡིན་ནོ། །གལ་ཏེ་ཡོད་ན་མདོ་དང་འགལ་བ་དང་། མྱ་ངན་
ལས་འདས་པ་འཁོར་བ་ལས་མ་འདས་པར་འགྱུར་རོ། །དེའི་ཕྱིར་རྟེན་གང་དུ་ཉོན་
མོངས་དང་སྐྱེ་བ་ཟད་པས་མྱ་ངན་ལས་འདས་པར་འགྱུར། ཕུང་པོའམ་གང་ཟག་
གང་ཡང་མ་མཐོང་བ་དེར་བརྟེན་པ་མྱ་ངན་ལས་འདས་ པ་གང་ཞིག་ཡོད་ པར་
འགྱུར། དེའི་ཕྱིར་མྱ་ངན་ལས་འདས་པ་ལ་རྟག་པ་མེད་དོ། །
གཉིས་པ་ལ་དངོས་པོ་དང་བདག་མེད་པ་སྤང་བ་གཉིས་ཀྱི་དང་པོ་ནི།
གྲངས་ཅན་རྣམས་ན་རེ། ཁོ་བོ་ཅག་ལྟར་ན་མྱ་ངན་ལས་འདས་པ་ལ་རྟེན་མེད་
） }



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་རུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པས་ཐར་པ་མེད་པའི་ཉེས་པར་མི་འགྱུར་ཏེ། འདི་ལྟར་ཡོན་ཏན་དང་སྐྱེས་བུ་ཐ་
དད་དུ་ཤེས་པ་ལས་ཆེན་པོ་ལ་སོགས་པ་འཇུག་པའི་ རིམ་པ་སོགས་ལས་དུ་མ་
འགྱུར་གྱི་ཚོགས་རྣམ་པ་ཐམས་ཅད་དུ་ཞི་བས་ཐར་པའི་གནས་སྐབས་སུ་སྐྱེས་བུ་
ཤེས་ པ་ཡོད་ པའི་ རང་བཞིན་ གནས་ པའི་ ཕྱིར་ གྲོལ་བའི་བདག་ཡོད་དོ་ཞེ་ན།
ཁྱེད་ཀྱི་གྲོལ་བའི་བདག་ལ་ཤེས་པ་ཡོད་པར་བཏགས་པ་དོན་མེད་དེ། ཤེས་པ་ནི་
ཡུལ་ལ་ལོངས་སྤྱོད་བྱེད་ཡིན་ན། གྲོལ་བའི་ཚེ་ཡུལ་ཅི་ཡང་མེད་པའི་ཕྱིར་རོ། །
འདི་ལྟར་སྐྱེས་བུ་ཡུལ་ལ་ལོངས་སྤྱོད་པར་འདོད་པ་ན་རང་བཞིན་གྱི་ལོངས་སྤྱད་
བྱ་རྣམ་འགྱུར་གྱི་ཚོགས་ཐམས་ཅད་སྐྱེད་པར་བྱེད་ལ། དེ་ནས་བློས་ཞེན་པའི་དོན་
ལ་སྐྱེས་བུས་ཤེས་པར་བྱེད་ཅིང་ལོངས་སྤྱོད་དོ། །གང་གི་ཚེ་སྐྱེས་བུ་དང་ཡོན་ཏན་
ཐ་དད་དུ་ཤེས་པས་སྐྱེས་བུ་ཡུལ་ལ་སྲེད་པ་དང་བྲལ་ཏེ་ཐར་པར་གྱུར་པ་དེའི་ཚེ་
སྐྱེས་བུ་ཡུལ་ལ་ལོངས་སྤྱོད་བྱེད་ཞེས་པ་ཡོད་ པར་བཏགས་པ་ལ་ཡོན་ཏན་ཅི་
ཞིག་ཡོད་དེ། ལོངས་སྤྱོད་བྱ་རྣམ་འགྱུར་གྱི་ཚོགས་རྒྱུ་དང་འབྲས་བུའི་བདག་ཉིད་
མཐའ་དག་ཉེ་བར་ཞི་བར་གྱུར་པའི་ཕྱིར་རོ། །ཅི་སྟེ་དེའི་ཚེ་སྐྱེས་བུ་ཤེས་པ་ཡོད་
པ་མིན་པ་ལ་རག་གོ་ཞེ་ན། ཤེས་པ་མེད་པའི་སྐྱེས་བུ་ཡོད་པར་བཏགས་པའང་
གསལ་བར་ཡོད་པ་མིན་པ་དང་མཚུངས་ཏེ། མེ་དང་ཚ་བ་ལྟར་སྐྱེས་བུ་དང་ཤེས་
པ་ནི་ཐ་དད་མེད་པའི་ཕྱིར་རོ། །གལ་ཏེ་གྲོལ་བའི་གནས་སྐབས་ན་ཤེས་པ་དངོས་
མེད་ཀྱང་དེའི་ནུས་པ་ཡོད་པའི་ཕྱིར་བདག་ཡོད་དོ་ཞེ་ན། གལ་ཏེ་ཐར་པའི་རྟེན་
བདག་གཅིག་ཡོད་ན་དེ་ལ་བརྟེན་པའི་ཤེས་པ་ཡོད་པའི་ས་བོན་ཡང་སྲིད་པ་ཡོད་
• ;
：



བཞི་བརྒྱ་པའི་རྣམ་བཤད།
པ་ཞིག་ན། དེའི་ཚེ་ཤེས་པ་ཡོད་པ་མེད་པས་དེ་དང་ཐ་མི་དད་པའི་བདག་མེད་
པས་དེ་ལ་བརྟེན་པའི་ཤེས་པའི་ནུས་པ་ཡང་མི་སྲིད་དོ། །གལ་ཏེ་གྲོལ་བའི་བདག་
མེད་ན་ཐར་པ་མེད་པ་དེའི་ཕྱིར་སྲིད་པ་འདི་མི་འཇིག་པར་འགྱུར་བས་མི་འདོད་
པ་མང་པོ་ཞིག་ཏུ་འགྱུར་རོ་ཞེ་ན། གལ་ཏེ་ཤེས་པའི་ཚེ་ཐར་པ་ཡོད་པའི་འཇུག་པ་
དང་དེའི་ནུས་པ་ཡོད་ན་དེར་བརྟེན་པའི་སྲིད་པའི་འཇུག་པ་ཡོད་དམ་འོན་ཏེ་མེད་
ཅེས་ཐེ་ཚོམ་ཟ་བར་འགྱུར་བ་ཞིག་ན། ཐར་པའི་རྟེན་ཤེས་པ་དང་དེའི་ནུས་པ་གང་
ཡང་མེད་ན་དེ་ལ་བརྟེན་པའི་སྲིད་པ་ལ་འཇུག་མི་འཇུག་གི་བསམ་པའང་འཐད་
པ་ཡོད་པ་མ་ཡིན་ནོ། །དཔེར་ན་ས་བོན་ཚིག་ན་དེ་ལ་བརྟེན་པའི་མྱུ་གུ་ལ་སོགས་
པའི་རྒྱུན་མི་འཇུག་པ་བཞིན་དུ་རྣམ་པ་ཐམས་ཅད་དུ་བདག་གི་རྒྱུན་ཙམ་ཞིག་
ཀྱང་མི་འཇུག་པར་ཐར་པར་རིགས་སོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་
ཟག་བཅས་ཉེར་ལེན་གྱི་ཕུང་པོ་མ་ལུས་པ་ཡང་མི་འབྱུང་བའི་ཚུལ་དུ་འགགས་
པས་སྡུག་བསྔལ་ལས་ཐར་པའི་མྱང་འདས་ཐོབ་པའི་མི་རྣམས་ལ། མྱ་ངན་ལས་
འདས་པའི་གནས་སྐབས་ན་རྣམ་པ་ཀུན་ཏུའང་བདག་ཟད་པ་ལེགས་ཞེས་བརྗོད་
པར་བྱ་བའི་གྲོལ་བའི་བདག་ཡོད་པ་མ་ཡིན་ཏེ། དེའི་ཚེ་ཕུང་པོ་མ་ལུས་པ་འགགས་
པས་དེ་ལ་བརྟེན་ནས་བཏགས་པའི་བདག་མེད་ཅིང་། ཕུང་པོ་ལ་མ་བརྟེན་པར་
གཞན་ལས་ཏེ་རྒྱུ་མེད་པའི་བདག་རྟག་པ་ཡོད་པ་མིན་པར་རིགས་པས་ངེས་པ་
དེའི་ཕྱིར། འདི་ལྟར་ཐར་པའི་ཚེ་བདག་རྟག་པ་ཡོད་ན་སྔར་དང་ཁྱད་པར་མེད་
པའི་ཕྱིར་འཁོར་བ་མི་ལྡོག་པར་འགྱུར་ལ། ཁྱད་པར་ཡོད་ན་རྣམ་པར་འགྱུར་བའི་
3)



t2
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཕྱིར་མི་རྟག་པར་འགྱུར་རོ། །
གཉིས་པ་ལ། རྩོད་པ་དགོད་པ་དང༌། ལན་བསྟན་པ་གཉིས་ཀྱི་དང་པོ་ནི།
གལ་ཏེ་གྲོལ་བའི་གནས་སྐབས་ན་གྲོལ་བའི་བདག་ཀྱང་མེད་ཅིང་དོན་དམ་པའི་
མིང་ཅན་མྱ་ངན་ལས་འདས་པའང་འདུ་བྱེད་རྣམས་སླར་མི་འབྱུང་བས་སྡུག་ཀུན་
ཟད་པ་ཙམ་དུ་སྨྲ་ན། དེ་འདྲ་བའི་དོན་དམ་དོན་དུ་གཉེར་བས་ཅི་ཞིག་བྱ། དེའི་
ཕྱིར་བདག་ལེགས་སུ་འདོད་པས་འཇིག་རྟེན་པ་འདི་ཉིད་ཁས་བླང་བར་བྱ་བླ་ཡི།
དོན་དམ་རྣམ་པ་ཀུན་ཏུ་ཁས་བླང་བྱ་མ་ཡིན་ཏེ། འཇིག་རྟེན་པ་ལ་བུམ་པ་དང་སྣམ་བུ་
ལ་སོགས་པ་ལ་བརྟེན་ནས་བཏགས་པ་ཅུང་ཟད་ཅིག་ཡོད་ཅིང༌། དམ་པའི་དོན་
ལ་འཁོར་འདས་གང་ཡང་ཡོད་པ་མ་ཡིན་པའི་ཕྱིར། དེ་བས་མིག་ནད་བྱུང་དུ་དོགས་
པས་མིག་འབྱིན་པ་རྗེས་སུ་མི་བསྒྲུབ་ཀྱི། ནད་སེལ་བར་བྱེད་པ་དེ་བཞིན་དུ་འཁོར་
བའི་སྡུག་བསྔལ་ལ་ཡིད་འབྱུང་བས་ཀྱང་སྡུག་བསྔལ་ཙམ་བཏང་བ་མཆོག་ཡིན་གྱི།
ཐམས་ཅད་མེད་པ་ནི་མ་ཡིན་ནོ་ཞེས་སོ། །རྣལ་འབྱོར་སྤྱོད་པ་བཞི་བརྒྱ་པ་ལས།
དངོས་པོ་རྟག་པ་དགག་པ་བསྒོམ་པ་བསྟན་པ་སྟེ། རབ་ཏུ་བྱེད་པ་དགུ་པའི་འགྲེལ་
པའོ།། །།
གཉིས་པ་ལ་བདག་དགག་པ་དང་། བདག་མེད་ལ་ཆད་པའི་ཉེས་པ་
སྤང་བ་གཉིས་ཀྱི། དང་པོ་ལ། སོ་སོར་དགག སྤྱིར་དགག་པ་གཉིས་ཀྱི། དང་པོ་
ལ་ལྔ་ཡོད་པའི། དང་པོ་བྱེ་བྲག་པའི་བདག་དགག་པ་ལ། ངོ་བོ་དགག སྒྲུབ་བྱེད་
དགག་པ་གཉིས་ཀྱི། དང་པོ་ནི། གལ་ཏེ་བདག་ཅེས་བྱ་བ་འགའ་ཞིག་རང་གི་ངོ་



བཞི་བརྒྱ་ང་འི་རྣར་་བཤད།
བོས་ཡོད་ན། མྱ་ངན་ལས་འདས་པར་དེ་མ་མཐོང་བས་ཆད་པས་འཇིགས་པའི་
ཕྱིར་འཇིག་རྟེན་པ་འདི་ཉིད་བླའི་ཞེས་སོགས་སུ་འགྱུར་བ་ཞེ་ན། བདག་རང་གི་
ངོ་བོས་སྲིད་པ་མ་ཡིན་ནོ། །གལ་ཏེ་ཡོད་ན་དེ་ངེས་པར་སྐྱེས་པའམ་བུད་མེད་དམ་
མ་ནིང་ཞིག་ཏུ་འགྱུར་གྲང་སྟེ། རྟོག་པ་གཞན་མེད་པའི་ཕྱིར། མུ་སྟེགས་པ་རྣམས་
ནི་བདག་གཉིས་སྨྲ་སྟེ། འདི་ལྟར་ནང་དང་ཕྱིའི་བདག་གོ །དང་པོ་ལུས་ཀྱི་ཁོང་ན་
གནས་ཤིང་དབང་པོའི་ཚོགས་ཡུལ་ལ་འཇུག་པར་བྱེད་པ་ནང་གི་བྱེད་པའི་སྐྱེས་
བུ་ངར་འཛིན་གྱི་ཡུལ་དུ་གྱུར་པ་དགེ་མི་དགེའི་འབྲས་བུ་ཟ་བ་པོར་གྱུར་པའོ། །
ཕྱིའི་བདག་ནི་ལུས་དང་དབང་པོ་འདུས་པའི་ངོ་བོ་ཅན་ནང་གི་བདག་ལ་ཕན་
འདོགས་སོ། །གལ་ཏེ་ནང་གི་བདག་བུད་མེད་དུ་རྟོག་ན་རང་གི་ངོ་བོ་མི་འདོར་
བའི་ངོ་བོ་ཡིན་པའི་ཕྱིར་ཚེ་གཞན་དུ་བརྗེས་ཀྱང་གཞན་ལ་མི་བརྟེན་པས་རྟག་ཏུ་
བུད་མེད་ཉིད་དུ་འགྱུར་ན་དེ་ལྟར་ཡང་ནི་མ་ཡིན་ཏེ། འཆོལ་བ་ཡང་དམིགས་པའི་
ཕྱིར་དང་། བུད་མེད་ཉིད་ལ་སོགས་པ་བདག་གི་ཡོན་ཏན་དུ་མེད་པའི་ཕྱིར་རོ། །
དེ་ཉིད་ཀྱི་ཕྱིར་གང་གི་ཚེ་ནང་བདག་བུད་མེད་མ་ཡིན་ལ། ཇི་སྐད་བཤད་པའི་གཏན་
ཚིགས་ཀྱིས་སྐྱེས་པ་མ་ཡིན་ལ། མ་ནིང་ཡང་མ་ཡིན་པ་དེའི་ཚེ་མི་ཤེས་པ་གཏི་
མུག་གི་དབང་འབའ་ཞིག་ལས་ཁྱོད་བདག་ནི་ཕོའོ། །མོའོ། །མ་ནིང་ངོ་སྙམ་དུ་
སེམས་ཏེ། དཔེར་ན་ཐག་པ་རང་གི་ངོ་བོ་མ་ཤེས་པས་སྦྲུལ་དུ་རྟོག་པ་བཞིན་ནོ། །
གལ་ཏེ་སྐྱེས་པ་ལ་སོགས་པ་ནི་ཕྱིའི་རྟགས་ཡིན་ལ། དེ་དང་འབྲེལ་བ་ལས་ནང་
གི་བདག་ཀྱང་སྐྱེས་པ་སོགས་སུ་རྟག་གོ་ཞེ་ན། གང་གི་ཚེ་ཕྱིའི་བདག་ལུས་རྩོམ་
3བ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྱེད་འབྱུང་བ་ཆེན་པོ་བཞི་པོ་ཐམས་ཅད་ལ་ནི་ཕོ་མོ་མ་ནིང་རང་གི་ངོ་བོས་ཡོད་པ་
མ་ཡིན་ཏེ། ཡོད་ན་དེ་དག་གི་རང་བཞིན་རྗེས་སུ་བྱེད་པའི་ཕྱིར་ལུས་ཐམས་ཅད་
ལ་རྟགས་ངེས་པར་འགྱུར་ལ། ནུར་ནུར་པོ་ལ་སོགས་པ་ཡང་འབྱུང་བ་ཡོད་པས་
དེ་ དག་གི་རང་ བཞིན་ གྱི་ པོ་ མོ་ལ་སོགས་ པའི་རྟགས་ དམིགས་ པར་འགྱུར་ན། །
འདིར་ནི་དེ་ལྟར་ཡང་མ་ཡིན་ནོ། །དེ་ལྟར་ཡིན་པ་དེའི་ཚེ་ཅི་སྟེ་ཕྱིའི་བདག་འབྱུང་
བ་དེ་དག་ཉིད་ལ་བརྟེན་ནས་ཕོ་མོ་མ་ནིང་དུ་འགྱུར་བ་ཡིན་ཏེ་མི་རིགས་སོ། ཁྱོད་
ཀྱང་ ལུས་ ཀྱི་འབྱུང་ བ་ ལ་ བརྟེན་ ནས་ ཕོ་མོ་ལ་ སོགས་ སུ་ འདོགས་ པ་ ཐལ་བ་
མཚུངས་སོ་ཞེ་ན། ཁོ་བོ་ཅག་ནི་རྟེན་ཅིང་འབྲེལ་འབྱུང་ཡིན་པའི་ཕྱིར་འབྱུང་བ་
རྣམས་རང་བཞིན་མེད་པ་ཡིན་ལ། རང་བཞིན་མེད་པ་ལའང་འཕྲུལ་འཁོར་དང་
སྒྱུ་མའི་སྐྱེས་པ་དང་བུད་མེད་སོགས་ལྟར་རྟགས་མེད་པ་ཕྱིས་རྟགས་དང་ལྡན་པ་
མི་འགལ་བས་གནས་སྐབས་ཐམས་ཅད་དུ་རྟགས་ངེས་པའི་ཉེས་པ་མེད་དོ། ཁྱེད་
འབྱུང་བ་རང་བཞིན་དང་བཅས་པར་སྨྲ་བ་ལ་རང་བཞིན་གཞན་དུ་འགྱུར་བ་མི་
རིགས་པས་རང་བཞིན་ཇི་ལྟ་བ་བཞིན་དུ་རྟགས་ངེས་པར་ཐལ་བར་འགྱུར་རོ། །
གཞན་ཡང་འཇིག་རྟེན་ན་མེའི་ཚ་བ་ནི་འགའ་ལའང་ཚ་བ་མ་ཡིན་པ་
མེད་པ་བཞིན་དུ་སྟེ། བདག་རང་གི་ངོ་བོས་ཡོད་ན་སྐྱེས་བུ་གཅིག་གི་བདག་གང་
ཡིན་པ་དེ་ཀུན་གྱི་བདག་ཏུའང་འགྱུར་དགོས་ན་ཁྱོད་ཀྱི་ངར་འཛིན་ཡུལ་གྱི་བདག་
གང་ཡིན་པ་དེ་ནི་ངའི་བདག་མིན་ཏེ་ཁོ་བོ་ཅག་གི་ངར་འཛིན་གྱི་ཡུལ་མ་ཡིན་པའི་
ཕྱིར་དང་། བདག་ཏུ་ཆགས་པའི་ཡུལ་མ་ཡིན་པའི་ཕྱིར། གང་གི་ཕྱིར་དེ་ལྟར་ཡིན་
ཙ
23



)
བཞི་བརྒྱ་པའི་རྣར་་བཤང།
པ་དེས་ན་ཁྱོད་ཀྱི་ངར་འཛིན་གྱི་ཡུལ་དེ་རང་གི་དངོས་པོ་བདག་མིན་ཏེ། ཀུན་གྱི་
བདག་འཛིན་གྱི་ཡུལ་མ་ངེས་པའི་ཕྱིར་རོ། །གལ་ཏེ་བདག་མེད་ན་ངར་འཛིན་དང་
བདག་ལ་ཆགས་པ་འདི་གཉིས་རྒྱུ་གང་ལས་འབྱུང་ཞེ་ན། ཇི་སྐད་བཤད་པའི་ཚུལ་
གྱིས་ཕུང་པོ་ལས་ཐ་དད་པའི་བདག་མ་དམིགས་པའི་ཕྱིར། ཇི་ལྟར་ཤིང་རྟའི་ཡན་
ལག་རྣམས་ལ་བརྟེན་ནས་ཤིང་རྟར་འདོགས་པ་དེ་བཞིན་དུ་གཟུགས་ལ་སོགས་
པའི་དངོས་པོ་ མི་རྟག་ པ་ རང་བཞིན་མེད་ པ་རྣམས་ལ་ བརྟེན་ནས་བདག་དང་
སེམས་ཅན་དང་སྲོག་དང་སྐྱེ་བ་པོ་དང་ཤེད་ལས་སྐྱེས་པ་དང་བྱེད་པ་པོ་དང་ཚོར་
བ་པོ་ལ་སོགས་པ་བདག་གོ་སྙམ་དུ་ལོག་པར་རྟོག་པ་སྐྱེ་བར་འགྱུར་བ་མ་ཡིན་
ནམ་སྟེ་ཡིན་པ་ཁོ་ནའོ། །
གཉིས་པ་བདག་སྒྲུབ་བྱེད་དགག་པ་ལ་གསུམ་གྱི། དང་པོ་འཇུག་ལྡོག་
གི་རྒྱུ་ཡིན་པ་དགག་པ་ནི། གལ་ཏེ་བདག་ནི་རང་གི་ངོ་བོས་ཡོད་དེ། འཁོར་བར་
འཇུག་པ་དང་ལྡོག་པའི་རྒྱུ་ཡིན་པའི་ཕྱིར། གལ་ཏེ་བདག་མེད་ན་སུ་ཞིག་དགེ་མི་
དགེའི་ལས་བྱས་ནས་དེའི་འབྲས་བུ་མྱོང་ཞིང་འཁོར་བར་འཁོར་བར་འགྱུར། སུ་
ཞིག་ཐར་ལམ་ལ་འབད་པར་བྱས་ནས་གྲོལ་བར་འགྱུར། དེའི་ཕྱིར་བདག་རང་གི་
ངོ་བོ་ཡོད་དོ་ཞེ་ན། བདག་ཚེ་རབས་གཞན་དང་གཞན་དུ་འཁོར་བར་སྨྲ་ན། ཅི་
བདག་འདི་ཚེ་རབས་གཞན་དུ་ལུས་ཀྱི་ཁྱད་པར་གྱི་རྗེས་སུ་བྱེད་དམ་མི་བྱེད། མི་
བྱེད་ན་ནི་ལུས་ཀྱི་རྗེས་སུ་མི་བྱེད་པའི་བདག་འཁོར་བར་བརྟགས་པ་དོན་མེད་དོ། །
ཅི་སྟེ་རྗེས་སུ་བྱེད་ན་སྐྱེ་བ་དང་སྐྱེ་བར་ལུས་གཞན་དང་གཞན་དུ་འགྱུར་བ་བཞིན་
༢YCj



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དུ་སྐྱེས་བུའང་རྣམ་པར་འགྱུར་བར་འགྱུར་ཏེ། ལུས་ཇི་ལྟ་བའི་རྗེས་སུ་བྱེད་པའི་
ཕྱིར་རོ། །དེའི་ཕྱིར་ཁྱོད་ཀྱི་བདག་དེ་ལ་ལུས་ལས་གཞན་ཉིད་དུ་མི་འཐད་དེ། ལུས་
ཀྱི་རྣམ་པ་འགྱུར་བས་རྗེས་སུ་བྱེད་པའི་ཕྱིར་རོ། །དཔེར་ན་ལུས་ཀྱི་ཕྱོགས་གཅིག་
བཞིན། རྟག་པ་ཉིད་དུའང་མི་རིགས་ཏེ། ལུས་ལས་གཞན་མ་ཡིན་པའི་ཕྱིར།
ལུས་རང་གི་བདག་ཉིད་བཞིན་ནོ། །གཉིས་པ་ལུས་སྐུལ་བྱེད་ཡིན་པ་དགག་པ་ལ་
དངོས་དང༌། ཞར་ལ་བདག་རྟག་པ་ལ་གནོད་བྱེད་བརྗོད་པ་གཉིས་ཀྱི། དང་པོ་ནི།
གལ་ཏེ་བདག་མེད་ན་སྐུལ་བྱེད་མེད་པས་ལུས་ཀྱི་གཡོ་བ་དང་བརྐྱང་བསྐུམ་ལ་
སོགས་པ་མེད་པར་འགྱུར་ན་དེའི་ཕྱིར་ཤིང་རྟ་སྐུལ་བྱེད་ལྷ་སྦྱིན་ལྟར་ལུས་སྐུལ་
བྱེད་ནང་གི་བྱེད་པ་པོའི་སྐྱེས་བུའང་ཁས་བླང་དགོས་སོ་ཞེ་ན། དེའང་མི་རིགས་ཏེ།
ཤིང་རྟ་ནི་རེག་པ་དང་ལྡན་པ་ཁོ་ནས་སྐུལ་བར་བྱེད་ཀྱི་མི་ལྡན་པས་མ་ཡིན་ནོ། །
ཁྱོད་ ཀྱིས་ཡོངས་སུ་བརྟགས་པའི་ བདག་ ཀྱང་རེག་པ་དང་མི་ལྡན་པ་ཞིག་སྟེ།
དུས་ལྟར་ལུས་མེད་པའི་ཕྱིར་རོ། །གང་ལ་རེག་པ་དང་མི་ལྡན་པའི་དངོས་པོ་ལས་
དངོས་པོ་གཞན་བསྐུལ་བ་ཞེས་བྱ་བ་མི་སྐྱེ་སྟེ། ནམ་མཁའ་བཞིན། དེའི་ཕྱིར་
ལུས་ཀྱི་བརྐྱང་བསྐུམ་ལ་སོགས་པའི་གཡོ་བ་སོགས་ཏེ་བདག་ནི་བྱེད་པ་པོར་མི་
འགྱུར་རོ། །དེའི་ཕྱིར་ལུས་ཀྱི་གཡོ་བ་ལས་བདག་རྗེས་སུ་དཔོག་པ་མི་རིགས་སོ། །
གལ་ཏེ་ཁྱོད་ཀྱིས་ཀྱང་རེག་པ་དང་མི་ལྡན་པའི་སེམས་ལུས་ཀྱི་སྐུལ་བ་པོར་ཁས་
བླངས་པ་མ་ཡིན་ནམ། ཇི་སྐད་དུ་སྔར། སེམས་མ་རྟོགས་པ་འགྲོ་སོགས་ལ། །
གང་ཕྱིར་བསོད་ནམས་ལ་སོགས་ལ། །མ་མཐོང་དེ་ཕྱིར་ལས་ཀུན་ལ། །ཡིད་ནི་
༨}| }



བཞི་བརྒྱ་པའི་རྣམ་བཤད།
དོན་པོར་བརྗོད་པར་བྱ། །ཞེས་བཤད་པས་སོ། །དེ་བས་ན་ཁྱེད་ལ་ཉེས་པ་མཚུངས་
སོ་ཞེ་ན། ཁོ་བོས་ནི་སེམས་རེག་པ་དང་མི་ལྡན་པ་ཁས་མ་བླངས་ཏེ། ཡུལ་དབང་
རྣམ་ཤེས་གསུམ་ཕྲད་པའི་མཚན་ཉིད་ཀྱི་སེམས་བྱུང་རེག་པ་ཡོད་པས་རྣམ་ཤེས་
ལུས་དང་ལྡན་པའི་ཕྱིར་ལུས་སྐུལ་བ་པོར་འགྱུར་རོ། ཁྱོད་ཀྱིས་ནི་བདག་རེག་པ་
དང་ལྡན་པར་ཁས་མ་བླངས་པས་མི་མཚུངས་སོ། །ཡང་ན་སེམས་ནི་ཆོས་ཀུན་གྱི་
རྒྱུ་ཡིན་པ་ཉིད་ཀྱིས་དེ་ལས་སྐྱེས་པའི་རླུང་གི་ཁམས་རེག་པ་དང་ལྡན་པ་ཡིན་ལ་
དེས་བསྐུལ་བས་རླུང་གི་ཁམས་རེག་པ་དང་ལྡན་པ་ཡིན་ནོ་ཞེས་བྱ་བར་རིགས་
སོ༑ ༑གཉིས་པ་ནི། གལ་ཏེ་བདག་རྟག་པ་ཡིན་ན་དེ་ལ་དུག་དང་མཚོན་ལ་སོགས་
པས་རྣམ་པ་ཐམས་ཅད་དུ་གནོད་པ་བྱར་མེད་དེ་དཔེར་ན་གནོད་པའི་དོགས་པ་
མེད་པའི་རྡོ་རྗེ་ནི་རྣམ་པ་ཀུན་ཏུ་ཤིང་གི་སྲིན་བུ་ལས་བསྲུང་བྱར་མི་འགྱུར་ བ་
བཞིན་ནོ། །དེའི་ཕྱིར་བདག་ལ་གནོད་པ་བསྲུང་བའི་མི་འཚེ་བ་ཆོས་སུ་བསྟན་པ་
དང་བདག་རྟག་པ་འདི་ལ་མི་འགལ་བའི་རྒྱུ་མཚན་ནི་ཅི་ཡོད་སྙམ་སྟེ། འགལ་བ་
ཁོ་ན་ཡིན་པས་རྟག་པའི་བདག་ཁས་མི་བླང་བའམ་ཡང་ན་རྒྱུ་མཚན་གཞན་ཞིག་
བརྗོད་དགོས་ན་དེ་ཡང་མ་བརྗོད་པས་འདི་ནི་མི་རིགས་སོ། །
གསུམ་པ་བདག་རྟག་པའི་སྒྲུབ་བྱེད་དགག་པ་ནི། གལ་ཏེ་བདག་རྟག་པ་
ཁོ་ན་སྟེ་སྐྱེ་བ་དྲན་པ་ཡོད་པའི་ཕྱིར་རོ། །འདུ་བྱེད་སྐྱེས་མ་ཐག་ཏུ་འཇིག་པ་རྣམས་
ནི་ཚེ་རབས་གཞན་དུ་དྲན་པ་མི་རིགས་ལ། བདག་རྟག་པ་ཡོད་ན་དེ་ཉིད་ཚེ་རབས་
གཞན་དུ་རྒྱུ་བས་དྲན་པ་རིགས་སོ་ཞེ་ན། དེའང་མི་རིགས་ཏེ་འདི་ལྟར། འདི་ན་སྐྱེ་



བ
HT，
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
བ་སྔ་མ་ལ་མཚོན་བསྣན་ཏེ་ཤི་བ་འགའ་ཞིག་སྐྱེ་བ་འདིར་ཡང་སྔོན་གྱི་རྨའི་ཤུལ་
རྨེན་པ་བྱུང་བ་མཐོང་ཞིང་སྐྱེ་བ་དྲན་ནས་སྔོན་ཁོ་བོའི་ལུས་ལ་མཚོན་བསྣུན་པ་
འདི་ཡིན་ནོ་ཞེས་སྔོན གྱི་བྱུང་མཐའ་རྗེས་སུ་སྟོན་པ་མཐོང་སྟེ། དེའི་ཕྱིར་གལ་ཏེ་
སྔོན་ཁོ་བོ་འདི་དང་འདི་ལྟ་བུར་གྱུར་ཏོ་ཞེས་སྐྱེ་བ་དྲན་པ་ཡོད་པའི་ཕྱིར་ཁྱོད་ཀྱི་
བདག་རྟག་པར་སྨྲ་ན། སྔོན་བྱས་པའི་ལུས་ཀྱི་རྨའི་རྨེན་པ་མཐོང་ནས་སྔོན་གྱི་ལུས་ཀྱི་
བྱུང་མཐའ་རྗེས་སུ་དྲན་པ་ཡོད་པའི་ཕྱིར། ཁྱོད་ཀྱི་ལུས་ཀོ་ཅིས་མི་རྟག་པ་ཡིན་ཏེ་
རྟག་པ་ཁོ་ནར་འགྱུར་རོ། །དེས་ན་སྔོན་གྱི་ལུས་དང་ད་ལྟར་གྱི་ལུས་རྒྱུ་དང་འབྲས་
བུ་ཉིད་ཀྱིས་གཞན་དུ་མི་འཐད་པའི་ཕྱིར། ད་ལྟར་གྱི་ལུས་ལ་དམིགས་ནས་སྔོན་
གྱི་བྱུང་མཐའ་རྗེས་སུ་དྲན་པ་ལྟར། སྔོན་གྱི་ཕུང་པོ་ལ་བརྟེན་ནས་བཏགས་པའི་
གང་ཟག་དང་ད་ལྟར་གྱི་བདག་གཞན་མ་ཡིན་པའི་ཕྱིར་སྐྱེ་བ་རྗེས་སུ་དྲན་པ་མི་
རིགས་སོ། །གཞན་ཡང་བདག་འདི་རང་གི་ངོ་བོས་སྐྱེ་བ་དྲན་པར་མི་རིགས་ཏེ།
སེམས་མེད་པའི་ངོ་བོ་ཡིན་པའི་ཕྱིར། ཅི་སྟེ་སེམས་པ་དང་ལྡན་པའི་ལས་ཡིན་
པར་རྟོག་ན་དེ་ཡང་མི་རིགས་ཏེ། རང་གི་ངོ་བོ་བཏང་བར་འགྱུར་བའི་ཕྱིར། འདི་
ལྟར། བློ་ལ་སོགས་པའི་སེམས་པ་ཅན་ཡོན་ཏན་དང་ལྡན་པས་བདག་ཀྱང་གལ་
ཏེ་ཤེས་པ་པོ་ཉིད་ཡིན་ན། འོ་ན་བདག་དེའི་ཡོན་ཏན་སེམས་པ་ཅན་ཡང་བདག་
སེམས་མེད་དང་ལྡན་པའི་ཕྱིར་སེམས་པ་ཅན་མིན་པར་འགྱུར་ཞིང་། བདག་མེད་
བློ་ལ་སོགས་པའི་སེམས་པ་ཅན་གྱི་ཡོན་ཏན་དང་ལྡན་པས་དེ་ནི་རྗེས་སུ་མཐུན་
པ་སྐྱེ་བ་དྲན་པ་སོགས་སུ་འགྱུར་ན་སྐྱེས་བུ་སྟེ་བདག་དེའང་རྟག་པར་མི་འགྱུར་ཏེ།
1
3}



བཞི་བརྒྱ་པའི་རྣམ་བཤད།
རྣམ་པར་འགྱུར་བའི་ཕྱིར་རོ། །གཞན་ཡང་སྲོག་གམ་བདག་འདི་བདེ་སྡུག་བཏང་
སྙོམས་སོགས་ཀྱི་ཡོན་ཏན་དང་ལྡན་པའི་ཚེ་ཇི་ལྟར་བདེ་སྡུག་བཏང་སྙོམས་སོགས་
ཡོན་ཏན་རྣམས་ཐ་དད་པ་བཞིན་དུ་དེ་དག་དང་འབྲེལ་བའི་བདག་ཀྱང་མི་འདྲ་བ་
སྣ་ཚོགས་པར་མཐོང་དགོས་ཏེ། གཞན་དུ་ན་བདེ་སོགས་ཡོན་ཏན་ཐ་དད་དུ་བཏགས་
པ་ལ་དགོས་པ་མེད་པའི་ཕྱིར་རོ། །གང་གི་ཕྱིར་བདེ་སོགས་དང་འབྲེལ་བ་ན་དེ་
དག་དང་རྗེས་སུ་མཐུན་པར་སྐྱེས་པ་དེའི་ཕྱིར་བདེ་སོགས་མི་རྟག་པ་བཞིན་དུ་
བདག་ཀྱང་རྟག་པ་ཉིད་དུའང་མི་རུང་ངོ༌། །འང་ཞེས་པས་བྱེད་པ་པོ་དང་ཟ་བ་པོ་
དང་གཅིག་ཉིད་ལ་སོགས་པ་ཐམས་ཅད་སེལ་བའོ། ། །
གཉིས་པ་གྲངས་ཅན་པའི་བདག་དགག་པ་ནི། གང་གི་ལྟར་ན་སྐྱེས་བུ་
སེམས་པ་ཅན་མ་ཡིན་པ་དེའི་ལྟར་ན་ཉེས་པ་འདི་འགྱུར་གྱི། ཁོ་བོ་ཅག་ལྟར་ན་
སྐྱེས་བུ་ཤེས་པ་ཡོད་པའི་རང་བཞིན་ཡིན་པའི་ཕྱིར་མི་འདོད་པ་ཅི་ཡང་མེད་དོ་ཞེ་ན།
དེ་ཡང་མི་རིགས་ཏེ། འདི་ལྟར། གལ་ཏེ་ཡུལ་ལ་ལོངས་སྤྱོད་བྱེད་ཀྱི་སྐྱེས་བུའི་
རང་བཞིན་གྱི་ཤེས་པ་ཡོད་ན་རྟག་པ་ཉིད་ཡིན་ན། འོ་ན་དེས་ཡུལ་ལ་ལོངས་སྤྱོད་
པ་ན་མིག་ལ་སོགས་པའི་བྱེད་པ་ལོག་ཅིང་དོན་མེད་པར་འགྱུར་ཏེ། དེའི་རང་གི་
ངོ་བོ་རྟག་ཏུ་ཡོད་པའི་ཕྱིར་གང་ལ་བུད་ཤིང་མེད་པར་མེ་མི་འབྱུང་བ་དེ་ལ་མེའི་
ཆེད་དུ་བུད་ཤིང་དོན་ཡོད་ཀྱི། གལ་ཏེ་བུད་ཤིང་མེད་པར་མེ་རྟག་ཏུ་འབྱུང་བར་
འགྱུར་ན་བུད་ཤིང་དག་གིས་དོན་ཡོད་པར་མི་འགྱུར་རོ། །གལ་ཏེ་སྐྱེས་བུ་ནི་ཤེས་
པ་ལ་ཡོད་པའི་ནུས་པའི་ངོ་བོ་ཡིན་ལ། དེ་ཡང་ཡུལ་ལ་ལོངས་སྤྱོད་པ་པོ་ཡིན་ནོ། །
33



ཏེ
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཡུལ་ལ་ལོངས་སྤྱོད་པའི་བྱ་བའི་བདག་ཉིད་ནི་ཤེས་པ་ཡོད་པའི་ངོ་བོ་ཡིན་ལ། དེ་
ཡང་མིག་ལ་སོགས་པའི་བྱེད་པ་ལ་ལྟོས་པ་ཡིན་པས་ཇི་སྐད་བཤད་པའི་ཉེས་པ་
མེད་དོ་ཞེ་ན། གལ་ཏེ་ཤེས་པ་ཡོད་པ་བྱ་བའི་བདག་ཉིད་ཡིན་ན། འདི་བྱ་བའི་
ཆོས་ལས་མ་འདས་པར་འགྱུར་ལ། དེ་ལྟར་ན་ཇི་ལྟར་ལྗོན་ཤིང་གི་རྗེ་ས་ལ་བརྟེན་
པའི་ བྱ་བ་རླུང་གིས་བསྐྱོད་ པའི་ གཡོ་བ་ནི་ལྗོན་ཤིང་མ་ཞིག་ པའི་ གོང་དུའང་
གཞན་དུ་གཡོ་བར་འགྱུར་བ་བཞིན་དུ་ཡུལ་ལ་ལོངས་སྤྱོད་པའི་བདག་ཉིད་ཤེས་
པ་ཡོད་པ་འདི་ཡང་རྫ་ས་སྐྱེས་བུ་མ་ཞིག་གོང་དུའང་མེད་པར་འགྱུར་ན་དེ་ཡང་མི་
རིགས་ཏེ། ཡུལ་ལ་ལོངས་སྤྱོད་པའི་བདག་ཉིད་ཤེས་པ་ཡོད་པ་ནི་སྐྱེས་བུའི་རང་
གི་ངོ་བོ་དང་ཐ་མི་དད་པའི་ཕྱིར་རོ། །དེ་བས་ན་ཇི་ལྟར་བྱ་བ་རྫས་ལ་བརྟེན་པ་དང
་ རྫ་ས་མ་ཞིག་གོང་དུ་གཡོ་བ་ཇི་བཞིན་དུ་རྫ་ས་ནི་རྫས་གཞན་ལ་མི་བརྟེན་ཅིང་
རང་སྐྱེས་ནས་འཇིག་གི་བར་ད་གཡོ་བ་མེད་ལ། ལོངས་སྤྱོད་པའི་བདག་ཉིད་ཀྱི་
ཤེས་པ་ཡོད་པའང་རྫས་སྐྱེས་བུའི་རང་བཞིན་ཡིན་པ་དེས་ན་ཡུལ་ལ་ལོངས་སྤྱོད་
པའི་སྔར་སྐྱེས་བུ་ཡོད་ལ། ཡུལ་ལ་ལོངས་སྤྱོད་བྱེད་ཤེས་པ་ཡོད་པ་ཉིད་མེད་པས།
དེ་བསྒྲུབ་པ་ལ་མིག་ལ་སོགས་པའི་བྱེད་པ་དོན་ཡོད་ཅེས་བྱ་བར་མི་རིགས་སོ། །
གལ་ཏེ་ཡུལ་ལ་ལོངས་སྤྱོད་པའི་སྔ་རོལ་ན་ཤེས་པ་ཡོད་པ་ཉིད་མེད་ཀྱང་། དེའི་
ནུས་པ་ཡོད་པས་སྐྱེས་བུ་ཡོད་དོ་ཞེ་ན། ཇི་ལྟར་ཡུལ་ལ་ལོངས་སྤྱོད་པའི་ཆེ་ཤེས་
པ་ཡོད་པ་ཉིད་ལས་ཐ་དད་པའི་སྐྱེས་བུ་མ་མཐོང་བ་ལྟར་ཡུལ་ལ་ལོངས་མི་སྤྱོད་
པའི་ཚེ་ཡང་ཤེས་པ་ཡོད་པ་ལས་ཐ་དད་པའི་སྐྱེས་བུ་མེད་པས་དེའི་ཚེ་སྐྱེས་བུའི་
}.



བཞི་བརྒྱ་པའི་རྣམ་བཤད།
རྟེན་ཅན་ནུས་པའང་མེད་དོ། །གཞན་ཡང་སྐྱེས་བུ་འདི་ཤེས་པ་ཡོད་པ་གསལ་བའི་
རང་བཞིན་ལས་ སྔར་ཤེས་ པ་ ཡོད་ པ་ནུས་ པའི་ ངོ་བོར་གནས་པར་རྟོགས་ན།
ཁྱོད་ཅི་ཤེས་པ་ཡོད་པའི་གནས་སྐབས་ལས་གཞན་སྔ་རོལ་དུ་ཤེས་པ་ཡོད་པའི་
ཁམས་མཐོང་ཞིང་། ཤེས་པ་ཡོད་པའི་ཁམས་ཀྱི་གནས་སྐབས་ལས་གཞན་ཤེས་
པ་ཡོད་པ་ཉིད་མཐོང་སྟེ། དཔེར་ན་ལྕགས་ཞུ་བ་དེ་ཉིད་ཕྱིས་ལྕགས་ཀྱི་གོང་བུར་
འགྱུར་བ་བཞིན་དུ་སྔར་གྱི་ཤེས་པ་ཡོད་པའི་ཁམས་དེ་ཉིད་ཕྱིས་ཤེས་པ་ཡོད་པ་
གསལ་བའི་ངོ་བོར་གྲུབ་པ་དེའི་ཕྱིར་སྐྱེས་བུ་རྣམ་པར་འགྱུར་ལ་རྣམ་པར་འགྱུར་
བའི་ཕྱིར་བདག་ལ་རྟག་པ་མེད་དོ་ཞེས་བྱ་བར་གྲུབ་བོ། །
གསུམ་པ་རིགས་པ་ཅན་གྱི་བདག་དགག་པ་ནི། གཞན་དག་ན་རེ། ཁོ་
བོ་ཅག་གི་སྐྱེས་བུ་ནི་ཤེས་པ་ཡོད་པའི་ངོ་བོ་མ་ཡིན་གྱི། འོ་ན་ཅི་ཞེ་ན། བདག་གི་
ཕྱོགས་རྡུལ་ཕྲན་ཙམ་ཞིག་ཡིད་དང་ལྡན་ལ། དེ་ལས་ཤེས་པ་སྐྱེའོ། །དེས་ན་ཤེས་
པ་ཡོད་ པ་ནི་ཡིད་དང་ལྡན་པ་ཙམ་ཞིག་ལ་ཡིན་གྱི་ཐམས་ཅད་ལ་མ་ཡིན་ཏེ།
སྐྱེས་བུ་ནི་ཐམས་ཅད་ལ་ཁྱབ་པས་ནམ་མཁའ་བཞིན་དུ་ཆེ་བའི་ཕྱིར་ཞེ་ན། ཤེས་
ཡོད་ཡིད་ཙམ་ཞིག་ལ་ཡིན་ཞིང་། སྐྱེས་བུ་ནམ་མཁའ་བཞིན་དུ་ཆེ་བ་དེའི་ཕྱིར་
བདག་དེའི་ངོ་བོ་ནི་ཤེས་པ་ཡོད་པ་ཉིད་མིན་པ་ལྟར་མཐོང་། རྡལ་ཕྲན་ཙམ་གྱི་
ཕྱོགས་དང་ཤེས་པ་འབྲེལ་བས་སྐྱེས་བུ་ཤེས་པ་དང་ བཅས་ པར་ མི་འགྱུར་ཏེ།
རྡུལ་ཕྲན་ཙམ་གྱི་ལན་ཚྭ་དང་འབྲེལ་བས་གངྒཱའི་ཆུ་ལན་ཚྭ་དང་བཅས་པར་བརྗོད་
མི་ནུས་པ་བཞིན་ནོ། །གཞན་ཡང་གལ་ཏེ་བདག་འདི་སྐྱེས་བུ་ཀུན་ལ་ཁྱབ་པར་
33



རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གངས་ཅན་རིག་བཅུད་ལས།
ཡོད་པ་རང་བཞིན་གྱི་བདག་ལ་ཁྱད་པར་མེད་པའི་ཕྱིར། སྐྱེས་བུ་གཞན་གྱི་བདག་
ལའང་རང་གི་རང་ངམ་འདག་ཏུ་ཅིས་དེར་མི་རྟོགས། གཞན་གྱི་བདག་དེ་ཉིད་
ཀྱིས་བསྒྲིབས་ནས་མི་མཐོང་ངོ་ཞེ་ན། གཞན་གྱི་བདག་དེ་ཉིད་རང་གི་བདག་ཉིད་
ཡིན་ན་རང་གིས་བདག་དེ་ཉིད་ལ་སྒྲིབ་པ་ཞེས་བྱ་བར་མི་འཐད་དོ། །དེའི་ཕྱིར་
བདག་ཐམས་ཅད་དུ་ཁྱབ་པ་མི་རིགས་སོ། །བཞི་པ་ཡོན་ཏན་བྱེད་པ་པོ་ཡིན་པ་
དགག་པ་ནི། འདིར་གྲངས་ཅན་པ་དག་རྡུལ་མུན་པ་སྙིང་སྟོབས་གསུམ་པོ་ནི་ཡོན་
ཏན་ནོ། །དེ་གསུམ་ཆ་མཉམ་པའི་གནས་སྐབས་ནི་གཙོ་བོ་དང་། རྣམ་འགྱུར་སྐྱེད་
པའི་ཚེ་རང་བཞིན་ཞེས་བྱའོ། །གང་གི་ལྟར་ན་ཡོན་ཏན་གསུམ་གྱི་བདག་ཉིད་ཀྱི་
རང་བཞིན་སྐྱེས་བུ་ཡུལ་ལ་ལོངས་སྤྱོད་པར་འདོད་པར་རིགས་ན། ཇི་སྐད་དུ། རང་
བཞིན་ལས་ཆེན་དེ་ལས་ང་རྒྱལ་ཏེ། །དེ་ལས་ཚོགས་ནི་རྣམ་པ་བཅུ་དྲུག་འབྱུང་། །
བཅུ་དྲུག་པོ་ནི་དེ་དག་རྣམས་ལ་ཡང་། །དེ་ཙམ་ལྔ་ལས་འབྱུང་བ་ཆེན་པོ་ལྔ། །
ཞེས་པ་ལྟར་རྣམ་འགྱུར་གྱི་ཚོགས་མཐའ་དག་སྐྱེད་པའི་བྱེད་པོ་དང་། སེམས་མེད་
པས་རྣམ་པ་ཀུན་ཏུ་ཤེས་པ་ཡོད་པ་མ་ཡིན་ནོ་ཞེས་སྨྲ་བའི་གྲངས་ཅན་དེ་དག་དང་
ནི་སྨོན་པ་ལ་ཁྱད་པར་ཅི་ཡང་ཡོད་པ་མ་ཡིན་ཏེ། བློ་ཕྱིན་ཅི་ལོག་གི་ཀུན་ནས་
བསླང་སྟེ་ཡོད་པ་མ་ཡིན་པའི་དོན་རྡོལ་ཐབས་སུ་སྨྲ་བའི་ཕྱིར་རོ། །འདི་ལྟར་སེམས་
མེད་པ་དང་ཀུན་གྱི་བྱེད་པ་པོར་སྨྲ་བ་ནི་ཤིན་ཏུ་འགལ་བ་ཡིན་ནོ། །གཞན་ཡང་
རྡུལ་མུན་པ་སྙིང་སྟོབས་གསུམ་གྱི་རང་བཞིན་ཡོན་ཏན་རྣམས་ཀྱིས་རྣམ་པ་ཀུན་ཏུ་
ཁྱིམ་ལ་སོགས་པ་རྣམ་འགྱུར་གྱི་ཚོགས་མཐའ་དག་བྱེད་ཤེས་ཀྱི། དེ་དག་ལོངས་
33/



བཞི་བརྒྱ་པའི་རྣར་བཤད།
སྤྱོད་ཅིང་ཟ་བ་རྣམ་པར་མི་ཤེས་ཞེས་སྨྲ་བ་འདི་ལས་མི་རིགས་པ་གཞན་ཅི་ཞིག་
ཡོད་དེ། འདི་ནི་རིགས་པ་དང་འགལ་བའི་ཕྱིར་དང་། འཇིག་རྟེན་གྱིས་མི་འདོད་
པའི་ཕྱིར་རོ། །ལྔ་པ་བདག་བྱེད་པ་པོ་ཡིན་པ་དགག་པ་ནི། བྱེ་བྲག་པ་དག་བདག་
ནི་ཆོས་དང་ཆོས་མ་ཡིན་པའི་ལས་གཉིས་ཀ་བྱེད་པ་པོ་དང༌། དེ་དག་རྣམ་སྨིན་ཟ་
བ་པོར་ཡང་འདོད་དོ། །དེ་དག་གི་ཡང་བདག་རྟག་པ་མི་རིགས་ཏེ། འདི་ལྟར་
བདག་འདི་བྱེད་པ་པོ་ཡིན་ན་བྱ་བའི་རྒྱུ་ཅན་དུ་ཁས་བླངས་དགོས་ཏེ། བྱ་བ་ཅི་
ཡང་མི་བྱེད་པ་ནི་བྱེད་པ་པོར་མ་མཐོང་བའི་ཕྱིར་རོ། །བྱ་བ་དང་ལྡན་པ་ལའང་
རྟག་པ་མེད་དེ། བྱ་བ་བརྩམ་པའི་སྔ་རོལ་ལས་ཁྱད་པར་ཅུང་ཟད་ཀྱང་མེད་པ་ནི་
བྱ་བ་བྱེད་པ་མི་རུང་བའི་ཕྱིར། གཞན་ཡང་བདག་འདི་ཡུལ་ཀུན་ཏུ་སོང་ཞིང་ཁྱབ་
པར་འདོད་པ་ན་མ་མནན་པའི་ཕྱོགས་འགའ་ཡང་མེད་པའི་ཕྱིར། འགྲོ་བ་དང་
འོང་བ་དང་འདུག་པ་ལ་སོགས་པའི་བྱ་བ་ཅི་ཡང་མེད་དོ། །ཅི་སྟེ་ཉེས་པ་དེ་དག་
གིས་འཇིགས་པས་བདག་བྱ་བ་མེད་པར་ཁས་ལེན་ན་བྱ་བ་མེད་པ་བདག་ནི་མེད་
པ་དང་མཚུངས་ཏེ། དངོས་པོ་ཡོད་པའི་བདག་ཉིད་ཅན་རྣམས་བྱ་བ་འགའ་ཞིག་
བྱེད་པས་ཡོད་པར་རྣམ་པར་འཇོག་གི བྱ་བ་ཅི་ཡང་མི་བྱེད་པ་ནི་ནམ་མཁའི་མེ་
ཏོག་ལྟར་ཡོད་པར་བཞག་མི་ནུས་སོ། །གང་གི་ཕྱིར་བྱ་བ་མེད་པས་བདག་ནི་མེད་
པ་དང་མཚུངས་པའི་ཕྱིར། བདག་མེད་པ་ལ་ཁྱོད་རྒྱུ་ཅིས་མི་དགའ་སྟེ་དམ་པ་མ་
ཡིན་པའི་ལྟ་བ་ཐམས་ཅད་ལྡོག་པའི་རྒྱུ་ཡིན་པའི་ཕྱིར་དགའ་བར་རིགས་སོ། །
གཉིས་པ་སྤྱིར་དགག་པ་ནི། གལ་ཏེ་བདག་འདི་མེའི་ཚ་བ་ལྟར་རང་གི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ངོ་བོས་ཡོད་ན། ཀུན་ལ་དེའི་ཡུལ་ཅན་གྱི་བློ་ཐ་དད་དུ་མི་འགྱུར་བ་ཞིག་ན། དེ་
ལྟར་ཡང་མ་ཡིན་ཏེ། འདི་ལྟར་བྱེ་བྲག་པ་དང་གྲངས་ཅན་པ་ལ་སོགས་པ་ལ་ལས།
ལུས་རེ་རེ་ཞིང་ཐ་མི་དད་པའི་བདག་ནམ་མཁའ་ལྟར་ཀུན་ཏུ་སོང་བར་མཐོང་ངོ༌། །
དེ་ལ་ཁ་ཅིག་ནི་ལུས་ཐ་དད་པ་དག་ཐ་དད་པར་བཏགས་པ་སྟེ་དཔེར་ན་སྣོད་ཐ་
དད་པའི་ཆུའི་དབང་གིས་ཟླ་བ་གཅིག་ཉིད་ཐ་དད་པར་མཐོང་བ་བཞིན་ནོ་ཞེས་
འདོད་དོ། །གཅེར་བུ་པ་ལ་ལས་སྦྲང་བུ་མཆུ་རིང་དང་གྲོག་མ་དང་གླང་པོ་ཆེ་ལ་
སོགས་པ་རྣམས་ལ་སྐྱེས་བུ་ལུས་ཀྱི་ཚད་ཇི་ཙམ་ཞིག་ཡིན་པའི་ཕྱིར་ཞུམ་པ་དང་
རྒྱས་པ་ཉིད་དུ་མཐོང་སྟེ། ཇི་སྐད་དུ། གཅེར་བུ་ལུས་ཀྱི་ཚད་བཞིན་དུ། །སྲོག་ནི་
ཞུམ་དང་རྒྱས་པར་སྨྲ། །ཞེས་པ་ལྟར་རོ། །ལ་ལས་ནི་ཞུམ་པ་དང་རྒྱས་པ་མི་བཟོད་
པར་བདག་རྡུལ་ཕྲན་ཙམ་ཞིག་ཏུ་མཐོང་ལ། བདེ་བར་གཤེགས་པའི་བསྟན་པ་ལ་
བརྟེན་ནས་ཡང་དག་པའི་ཤེས་པ་སྐྱེས་ཤིང་རྟེན་ཅིང་འབྲེལ་བར་འབྱུང་བའི་ཆོས་
ཉིད་མངོན་སུམ་གྱིས་ཤེས་ པའི་ ཤེས་ རབ་ཅན་དག་གིས་བདག་རང་གི་ངོ་བོས་
མེད་པར་མཐོང་སྟེ། དེ་ལྟར་མཐོང་བ་ཐ་དད་པའི་ཕྱིར་བདག་རང་གི་ངོ་བོས་ཡོད་
པ་མ་ཡིན་ནོ་ཞེས་རྟོགས་སོ། །གཞན་ཡང་གལ་ཏེ་བདག་རང་གི་ངོ་བོས་ཡོད་ན་
གྲོལ་བར་མི་འགྱུར་ཏེ། འདི་ལྟར། འཁོར་བ་ན་ཉེར་འཚེ་དང་བཅས་པའི་བདག་
རྟག་པ་ལ་གཉེན་པོ་བསྒོམས་པས་གནོད་པ་ག་ལ་ཞིག་སྟེ་ཅུང་ཟད་ཀྱང་གནོད་པ་
མེད་ལ། ཉེར་འཚེ་དང་བཅས་པའི་གནས་སྐབས་ལ་གནོད་པ་མེད་པར་ཏེ་ཉེར་
འཚེ་སྤངས་པའི་ཐར་པ་ཐོབ་པ་ག་ལ་ཡོད། གང་གི་ཕྱིར་དེ་ལྟར་ཡིན་པ་དེས་ན་



བཞི་བརྒྱ་པའི་སྣར་བཤད།
གང་གིས་བདག་རྟག་པར་འདོད་པ་དེ་ལ་ཐར་པ་ཡོད་པ་མི་རིགས་སོ། །དེ་བས་
ན་ཐར་པ་འདོད་པས་ནི་རྟེན་ཅིང་འབྲེལ་བར་འབྱུང་བ་ཁོ་ན་ཁས་བླངས་པར་བྱ་སྟེ།
རྟེན་འབྲེལ་ནི་སྐད་ཅིག་མ་ཡིན་པས་རྒྱུ་དང་འབྲས་བུ་རྣམ་པར་ཆད་པ་མེད་པར་
འབྱུང་བ་ན་རྒྱུ་རྐྱེན་མ་ཚང་བས་སྐྱེ་བ་ལྡོག་པའི་ཕྱིར་ཐར་པ་རིགས་སོ། །གཞན་ཡང་
ཐར་པ་འདོད་པའི་ཡ་མཚན་ཅན་ཐམས་ཅད་ཀྱིས་བདག་དང་བདག་གིར་འཛིན་
པ་རྣམ་པ་ཐམས་ཅད་དུ་ཟད་པས་གྲོལ་བར་ཁས་བླངས་ཏེ། དེའི་ཕྱིར་བདག་རང་
གི་ངོ་བོས་ཡོད་ན་རང་བཞིན་ལ་ལྡོག་པ་མེད་པས་ཐར་པའི་གནས་སྐབས་སུ་ཡང་
བདག་ཅེས་བྱ་བ་ཡོད་པར་འགྱུར་ལ། དེ་ལྟར་ན་བདག་མེད་དོ་སྙམ་དུ་རྟོགས་ཏེ་
བདག་འཛིན་སྤོང་བ་མི་རིགས་ཏེ། བདག་འཛིན་འཇུག་པའི་རྒྱུ་བདག་མ་ཉམས་
པར་ཡོད་པའི་ཕྱིར་འཁོར་བའི་གནས་སྐབས་བཞིན། དེས་ན་བདག་ནི་དེ་ཁོ་ན་
ཉིད་རིག་པས་བདག་འཛིན་སྤངས་པའི་ངེས་པ་ལས་མྱ་ངན་ལས་འདས་པ་ཐོབ་
པར་འགྱུར་ཞེས་བྱ་བའང་བརྫུན་པར་འགྱུར་རོ། །དེའི་ཕྱིར་ཐར་པ་འདོད་པས་བདག་
མེད་པ་ཁས་བླངས་བར་བྱ་སྟེ། བདག་མེད་པ་དང་བདག་ཏུ་འཛིན་པ་སྤོང་བས་
ཐར་པ་ཐོབ་པར་རིགས་སོ། །གལ་ཏེ་བདག་ཡོད་ན་གྲོལ་བའི་གནས་སྐབས་སུ་
བདག་འཛིན་འཇུག་པར་ཐལ་བས་འཇིགས་པས་ཐར་པའི་ཚེ་ བདག་མེད་པའི་
རང་བཞིན་ཡོད་པ་ཉིད་དང་དེ་རྟོགས་གྲོལ་བར་ཁས་ལེན་ན། གྲོལ་བའི་ཤེས་པ་
ལ་སྣང་བའི་བདག་གི་རང་བཞིན་དེ་ནི་སྔར་འཁོར་བའི་ཚེ་ཡང་མེད་ལ་མེད་པ་
སྔར་ཡང་བདག་གི་རང་བཞིན་དེ་ཁོ་ན་ལྟར་ཡིན་ཏེ། འབྲེལ་བ་ཅན་གཞན་དང་མི་
༨ང}



ང་བར་
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལྡན་པར་རྐྱང་པའི་ངོ་བོ་ལ་ཤེས་པ་མ་འཁྲུལ་པས་གང་མཐོང་བ་དེ་ནི་རང་བཞིན་
ཡིན་ཞེས་བྱ་བར་བཤད་པའི་ཕྱིར་རོ། །དཔེར་ན་གསེར་ལྕགས་དང་འདྲེས་པ་ན་
ནང་གི་རང་བཞིན་ཇི་ལྟ་བར་མི་གསལ་ལ། ལྕགས་དང་མ་འདྲེས་པ་ན་རང་གི་ངོ་
བོ་ཇི་ལྟར་དམིགས་པ་དེ་ཉིད་དེའི་རང་བཞིན་ཡིན་པ་བཞིན་དུ་བདག་ཀྱང་འཁོར་
བའི་ ཚེ་ ཡོན་ཏན་ སོགས་གཞན་གྱི་དབང་གིས་རང་གི་ངོ་བོ་ཇི་ལྟ་བ་བཞིན་མི་
རྟོགས་ལ། གྲོལ་བའི་ཚེ་འབྲེལ་པ་ཅན་གཞན་དང་མི་ལྡན་པས་རང་གི་ངོ་བོ་ཇི་
ལྟར་རྟོགས་པ་དེ་ཉིད་དེའི་རང་བཞིན་ཡིན་ལ། གྲོལ་བའི་ཚེ་ཡང་བདག་མེད་པར་
རྟོགས་པའི་ཕྱིར། འཁོར་བའི་ཚེ་ཡང་བདག་མེད་པར་རྟོགས་པར་བྱའོ། །
གཉིས་པ་བདག་མེད་ལ་ཆད་པའི་ཉེས་པ་སྤང་བ་ནི། གལ་ཏེ་བདག་
མེད་ན་འདུ་བྱེད་སྐད་ཅིག་རེ་རེར་འཇིག་པའི་ངང་ཚུལ་ཅན་རྣམས་སྐྱེས་མ་ཐག་ཏུ་
འཇིག་པའི་ཕྱིར་ཆད་པར་འགྱུར་རོ་ཞེ་ན། འཇིག་རྟེན་ན་མི་རྟག་པ་ཆད་པའི་དོན་
དུ་རྟོག་པ་མེད་དེ། བསྐལ་པ་དང་པོ་ནས་ཞུགས་པའི་རྩྭ་དང་ཤིང་ལ་སོགས་པའི་
རྒྱུ་དང་འབྲས་བུ་རིམ་གྱིས་འཇུག་པ་རྣམས་ད་དུང་དུ་ཡང་དམིགས་པའི་ཕྱིར་རོ། །
གལ་ཏེ་མི་རྟག་པ་ཆད་པའི་དོན་ཡིན་ན་ནི་ད་དུང་ཡང་ རྩྭ་དང་ཤིང་ལ་སོགས་པ་
མི་རྟག་པ་རྣམས་རྒྱུ་ཅིས་ཡོད་དེ་མེད་པར་ཐལ་བར་འགྱུར་རོ། །འདི་ནི་གདོན་མི་
ཟ་བར་དེ་བཞིན་དུ་ཁས་བླངས་དགོས་ཏེ། དེ་ལྟར་མ་ཡིན་པར་མི་རྟག་པའི་དོན་
རྒྱུན་ཆད་པ་ཡིན་ནོ་ཞེས་པའི་ལྟ་བ་འདི་གལ་ཏེ་བདེན་པར་གྱུར་ན། དེའི་ཚེ་སེམས་
ཅན་སུ་ལའང་གཏི་མུག་འབྱུང་བར་མི་འགྱུར་ཏེ། མི་རྟག་པ་ཉིད་ཀྱིས་ཆད་པའི་
3 1t ༽



བཞི་བརྒྱ་པའི་རྣ་་བཤད།
ཕྱིར་རོ། །ཀྱང་ཞེས་པ་བདེ་བ་ལ་སོགས་པ་དང་འདོད་ཆགས་ལ་སོགས་པ་བཟུང་
ངོ་༑ ༑དེའི་ཕྱིར་སྒྲིམ་མི་དགོས་པར་ཐར་པར་འགྱུར་རོ། །གལ་ཏེ་དངོས་པོ་མཐའ་
དག་འབྱུང་བའི་རྒྱུ་བདག་རྟག་པ་ཡོད་ པས་རྒྱུ་དེས་འཇུག་པའི་ རྩྭ་ལ་སོགས་པ་
རྣམས་ལ་ཆད་པ་ལྟ་བ་ཡོད་པར་མི་འགྱུར་རོ་སྙམ་ན། དངོས་པོ་རྟག་པ་རྒྱུ་རྐྱེན་ལ་
རག་མ་ལས་པ་རྣམས་ནི་བོང་བུའི་རྭ་བཞིན་ཡོད་པ་མ་ཡིན་ནོ་ཞེས་བཤད་ཟིན་ཏོ། །
ཡང་ན་བདག་ཡོད་དུ་ཟིན་ཀྱང་འདི་འགྲོ་བ་འཇུག་པའི་རྒྱུར་མི་རིགས་ཏེ། འདི་
ལྟར་བདག་ཡོད་པར་གྱུར་ནའང་ཕྱི་དང་ནང་གི་གཟུགས་རྣམས་ནི་བདག་ལས་
གཞན་ལས་(དཔྱད་འབྱུང་བར་སྣང་བར་འགྱུར་ཏེ། ནོར་བུ་མེ་ཤེལ་དང་ཉི་མ་ཕྲད་
པ་ལས་མེ་དང་། ཆུ་ཤེལ་དང་ཟླ་བ་ཕྲད་པ་ལས་ཆུ་དང་། ས་བོན་ལས་མྱུ་གུ་དང་།
མེར་མེར་པོ་སོགས་པས་མིག་ལ་སོགས་པ་འབྱུང་བར་དམིགས་པའི་ཕྱིར་རོ། །ཇི་
ལྟར་གཟུགས་གཞན་ལས་འབྱུང་བ་དེ་བཞིན་དུ་གཞན་ལས་གནས་པར་ཡང་སྣང་
བར་འགྱུར་ཏེ། རྒྱུ་བུད་ཤིང་དང་སྦྱོར་བ་སོགས་ལས་མེ་ལ་སོགས་པའི་དོན་གནས་
པར་མཐོང་བའི་ཕྱིར་རོ། །གཞན་ལས་རྣམ་པར་འཇིག་པ་ཡང་སྣང་སྟེ་བུད་ཤིང་
ལ་སོགས་པའི་རྒྱུ་མ་ཚང་བ་ལས་སོ། །གལ་ཏེ་བདག་འགྲོ་བ་འཇུག་པའི་རྒྱུ་ཡིན་
ན་དངོས་པོ་རྣམས་ཀྱི་སྐྱེ་འཇིག་སོགས་དེ་ཁོ་ན་ལ་རག་ལས་པར་འགྱུར་ན་དེ་
ལྟར་ཡང་མ་ཡིན་པ་དེའི་ཕྱིར་བདག་མེད་དོ། །
གང་གི་ཚེ་རྟག་པ་ལས་སྐྱེ་བ་མེད་པ་དེའི་ཚེ་ཇི་ལྟར་རྒྱུ་རྐྱེན་གཞན་ལ་
རག་ལས་པའི་ས་བོན་བྱས་པ་རང་བཞིན་མེད་པ་ལས་མྱུ་གུ་བྱས་པ་རང་བཞིན་
གནམ
{.1 !



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་བཞི་པ།
གྱིས་སྟོང་པ་སྐྱེ་བར་འགྱུར་བ་དེ་བཞིན་དུ་རྒྱུ་དང་འབྲས་བུའི་དངོས་པོ་ཆད་པ་
དང་པྲ་བ་ལ་སོགས་པ་མི་རྟག་ཅིང་རང་བཞིན་མེད་པ་ཐམས་ཅད་ནི་མི་རྟག་ཅིང་
རང་བཞིན་མེད་པའི་རྒྱུ་རྐྱེན་དག་ལས་འབྱུང་བར་འགྱུར་རོ་ཞེས་མཁས་པས་ཤེས་
པར་བྱའོ། །དེ་ལྟར་ན་འད་བྱེད་རྣམས་ལ་རྟག་པ་དང་ཆད་པ་རྡོ་རྗེའི་ཐོག་འཇིག་
རྟེན་དང་འཇིག་རྟེན་ལས་འདས་པའི་རྒྱུ་འབྲས་ཀྱི་འབྲེལ་བ་འཇོམས་པ་ལ་འབབ་
པ་དེ་ཡང་མཁས་པས་རྟེན་ཅིང་འབྲེལ་བར་འབྱུང་བའི་རིགས་སྔགས་ཀྱིས་ཆེས་
རྒྱང་རིང་དུ་བཟློག་པ་ཡིན་ཏེ། འདི་ལྟར། ས་བོན་མེ་དང་ཕྲད་པ་ལྟར། མྱུ་གུ་ལ་
སོགས་པའི་འབྲས་བུའི་རྒྱུན་འཇུག་པ་མེད་ན་ཆད་ པར་འགྱུར་བ་ལས་གང་གི་
ཕྱིར་རྒྱུ་ས་བོན་ལས་འབྲས་བུ་མྱུ་གུ་ཞེས་བྱ་བའི་དངོས་པོ་འཇུག་པར་འགྱུར་པ་དེ་
ན་རྒྱུ་ས་བོན་ནི་ཆད་པར་མི་འགྱུར་ཞིང་། གལ་ཏེ་མྱུ་གུ་སྐྱེས་ཀྱང་ས་བོན་རང་གི་
ངོ་བོ་ལྡོག་པ་མེད་པར་གནས་ན་རྟག་པར་འགྱུར་བ་ལས་གང་གི་ཕྱིར་ས་བོན་གྱི་
དངོས་པོ་ལྡོག་པར་འགྱུར་བ་དེས་ན་རྟག་པ་ཡང་མི་འགྱུར་རོ། །ས་བོན་དང་མྱུ་གུ་
དེ་གཉིས་ཀའང་རང་གི་ངོ་བོ་མ་གྲུབ་པས་དེ་ཉིད་དང་གཞན་དུ་མེད་པའི་ཕྱིར། །
ཁྱེད་ཀྱིས་ཇི་སྐད་བཤད་ པའི་རྟག་ཆད་སྤོང་ཚུལ་འདི་ནི་རྒྱུ་དང་འབྲས་བུ་སྐད་
ཅིག་མར་སྨྲ་བའི་རང་གི་སྡེ་པ་རྣམས་ལའང་ཡོད་པས། དེ་དག་ལའང་རྟག་ཆད་
ཀྱི་ཉེས་པ་མེད་པར་འགྱུར་རོ་ཞེ་ན། དེ་དག་གིས་ནི་རྒྱུ་འབྲས་དོན་གཞན་ཁས་
བླངས་པས་འབྲས་བུ་འཇུག་པས་རྒྱུ་ཆད་པའི་ཉེས་པ་མི་སྤོང་སྟེ། བ་མེན་ཡོད་
པས་བ་ལང་མ་ཤི་བར་མི་འགྱུར་བ་བཞིན་ནོ། ཁོ་བོ་ཅག་གིས་རྒྱུ་འབྲས་གཞན་
3... 3



བཞི་བརྒྱ་པའི་རྣམ་བཤད།
མ་ཡིན་པས་འབྲས་བུ་འཇུག་ན་རྒྱུ་ཆད་པའི་ཉེས་པ་མེད་དོ། །གཞན་ཡང་དེ་དག་
གིས་རྒྱུ་འབྲས་ངོ་བོ་ཉིད་ཀྱིས་གྲུབ་པ་ཁས་བླངས་པས་རྟག་ཆད་ལས་མི་འདའ་སྟེ། ཇི་
སྐད་དུ། དངོས་པོ་ཁས་ལེན་ཡོད་ན་ནི། །རྟག་དང་ཆད་པར་ལྟ་བར་ནི། །ཐལ་
བར་འགྱུར་ཏེ་དངོས་དེ་ནི། །རྟག་དང་མི་རྟག་འགྱུར་ཕྱིར་རོ། །ཞེས་གསུངས་པ་
ལྟར་རོ། །རྣལ་འབྱོར་སྤྱོད་པ་བཞི་བརྒྱ་པ་ལས། བདག་དགག་པ་བསྒོམ་པ་བསྟན་
པ་ཞེས་བྱ་བ་སྟེ་རབ་ཏུ་བྱེད་པ་བཅུ་པའི་འགྲེལ་པའོ།། །།
དྲུག་པ་དུས་རྟག་པ་དགག་པ་ལ། ཕྱོགས་སྔ་མ་བརྗོད་པ་དང༌། དེ་
དགག་པ་གཉིས་ཀྱི། དང་པོ་ནི། དུས་སྨྲ་བ་དག་ན་རེ། བདག་རྟག་པ་མེད་དོ་ཞེས་
སྨྲ་བ་དེ་མི་རིགས་ཀྱི་རྣམ་པ་ཐམས་ཅད་དུ་རྟག་པའི་དངོས་པོ་མེད་པ་མ་ཡིན་ཏེ།
དུས་ཡོད་པའི་ཕྱིར་རོ། །འདི་ན་ས་ལ་སོགས་པའི་འབྱུང་བ་རྣམས་དང་། ས་བོན་
ལ་སོགས་པ་ཡོད་ཀྱང་འབྲས་བུ་མྱུ་གུ་དང་མེ་ཏོག་ལ་སོགས་པ་སྐྱེ་བ་དང་འཇིག་
པ་དག་དུས་རྟག་ཏུ་མེད་པའི་ཕྱིར་དང༌། རེས་འགའ་ཡོད་པའི་ཕྱིར། དེ་ལས་རྗེས་
སུ་དཔག་པས་དུས་ཡོད་ཅིང་དེའང་སྐད་ཅིག་ཐང་ཅིག་ཡུད་ཙམ་གྱིས་གསལ་བར་
བྱས་ཤིང་། དུས་གསུམ་དུ་གནས་པའི་དངོས་པོ་དག་ལས་ཐ་དད་པ་རྟག་པ་ཞིག་
ཡོད་དོ་ཞེས་སྨྲའོ། །
གཉིས་པ་ལ། དུས་ཀྱི་ངོ་བོ་དགག དེའི་སྒྲུབ་བྱེད་དགག་པ་གཉིས་ཀྱི།
དང་པོ་ལ། འདས་མ་འོངས་དགག ད་ལྟར་དགག་པ་གཉིས་ཀྱི། དང་པོ་ལ། མ་
འོངས་པ་རྫ་ས་སུ་གྲུབ་པ་དགག འདས་པ་རྫ་ས་སུ་གྲུབ་པ་དགག མ་འོངས་པ་བྱེ་
3,43



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྲག་ཏུ་དགག་པ་གསུམ་གྱི། དང་པོ་ནི། དུས་ཞེས་བྱ་བ་དངོས་པོ་ཐ་དད་པར་
གྲུབ་ པ་ ཞིག་ཡོད་ན་དམིགས་དགོས་ པ་ལས་མ་དམིགས་ པའི་ ཕྱིར་ དང་ སྔར་
བཀག་ཟིན་པའི་ཕྱིར། རང་གི་ངོ་བོས་རྣམ་པར་བཞག་མི་ནུས་ཀྱི། དུས་གསུམ་དུ་
གནས་པའི་བུམ་པ་ལ་སོགས་པ་དངོས་པོའི་ཁྱད་པར་གྱི་སྒོ་ནས་རྣམ་པར་འཇོག་
དགོས་པས། དེ་དག་བཀག་པའི་སྒོ་ནས་དུས་དགག་པར་བྱ་སྟེ། དེ་ལ་མ་འོངས་
པའི་དུས་མཚོན་པའི་དོན་དུ་མ་འོངས་པའི་བུམ་པ་བཀོད་ལ། འདས་པ་དང་ད་
ལྟར་བྱུང་བའི་དུས་མཚོན་པའི་དོན་དུ་འདས་པ་དང་ད་ལྟར་གྱི་བུམ་པ་ཉེ་བར་
བཀོད་དོ། །མ་འོངས་ནི་ད་ལྟར་བྱུང་བའི་དུས་མ་ཕྱིན་པའོ། །འདས་པ་ནི་ད་ལྟར་
བ་ལས་འདས་པའོ། །ད་ལྟར་བ་ནི་བྱུང་ལ་མ་འགགས་པའོ། །དུས་གསུམ་པོ་ཕན་
ཚུན་ལྟོས་ནས་རྣམ་པར་གནས་ཏེ། གཉིས་ལ་མ་ལྟོས་པར་རེ་རེ་མེད་པའི་ཕྱིར་རོ། །
མ་འོངས་པ་ནི་འདས་ད་ལྟར་གཉིས་ལ་མ་ལྟོས་པར་བཞག་མི་ནུས་ཏེ། མ་འོངས་
པ་ནི་མ་འོངས་པ་ལས་ཡིན་ལ། གང་དུ་མ་འོངས་པ་འདས་ད་ལྟར་གཉིས་སུ་གདོན་
མི་ཟ་བར་འགྱུར་དགོས་པའི་ཕྱིར། དུས་གཞན་གཉིས་ཀྱིས་རྣམ་གཞག་ཀྱང་དེ་
བཞིན་དུ་ཤེས་པར་བྱའོ། །དེ་ལ་མ་འོངས་པའི་བུམ་པ་ལ་ད་ལྟར་བའི་བུམ་པ་ཡོད་པ་
མ་ཡིན་ཞིང་འདས་པའང་མེད་དེ་གང་གི་ཕྱིར་དེ་གཉིས་དང་མ་འོངས་པ་མཚན་
ཉིད་ཐ་དད་པའི་ཕྱིར་དང་། གཅིག་ལ་གཅིག་མི་སྲིད་པའི་ཕྱིར་རོ། །གང་གི་ཕྱིར་
མ་འོངས་པའི་བུམ་པ་ལ་འདས་ད་ལྟར་གཉིས་ཡོད་པ་མ་ཡིན་པ་དེའི་ཕྱིར། འདས་ད་
ལྟར་གཉིས་ཀྱང་མ་འོངས་པར་མ་འོངས་པས་དེ་གཉིས་ཀྱང་མ་འོངས་པར་འགྱུར་
4..1



བཞི་བརྒྱ་པའི་རྣམ་བཤད།
རོ༑ །གང་གི་ཚེ་འདས་ད་ལྟར་གཉིས་ཀྱང་མ་འོངས་པ་ཡིན་པ་དེའི་ཚེ་དུས་གསུམ་
ཆར་མ་འོངས་པ་ཉིད་ཡིན་པས་འདིས་ད་ལྟར་བ་གཉིས་མ་གྲུབ་ལ། དེ་ལྟར་ན་
གང་དུ་མ་འོངས་པས་མ་འོངས་པར་རྣམ་པར་བཞག་པ་དེའི་ཕྱིར་མ་འོངས་པའི་
དུས་རང་གི་ངོ་བོས་ཡོད་པ་མ་ཡིན་ནོ། །ཅི་སྟེ་འདས་པའི་བུམ་པ་མ་འོངས་པའི་
བུམ་པ་ལ་རྣམ་པ་ཐམས་ཅད་དུ་མེད་པ་མ་ཡིན་གྱི། མ་འོངས་པའི་ངོ་བོར་མ་འོངས་
པ་ལ་ཡོད་པས་ཇི་སྐད་བཤད་པའི་ཉེས་པ་མེད་དོ་ཞེ་ན། གལ་ཏེ་ཞིག་པ་འདས་
པ་དང་མ་འོངས་པའི་ངོ་བོར་མ་འོངས་པ་ལ་ཡོད་ན། མ་འོངས་པའི་བདག་ཉིད་དུ་
ཡོད་པའི་འདས་པའི་བུམ་པ་གང་ཡིན་པ་དེ་ནི་ཇི་ལྟར་འདས་པར་འགྱུར་ཏེ་མ་
འོངས་པར་ཡོད་པའི་ཕྱིར་རོ། །གཞན་ཡང་ཁྱོདཀྱི་མ་འོངས་པ་ཡོད་དམ་འོན་ཏེ་
མེད། མ་འོངས་པའི་བདག་ཏུ་ཡོད་པས་ཡོད་དོ་ཞེས་རྣམ་པར་འཇོག་ན། འོ་ན་མ་
འོངས་པ་ཉིད་དུ་མི་སྲིད་དེ་གང་གི་ཕྱིར་ན་མ་འོངས་པའི་དངོས་པོ་མ་འོངས་པའི་
བདག་ཏུ་གནས་པ་དེའི་ཕྱིར་ད་ལྟར་བ་འགྱུར་བས་སོ། །ཅི་སྟེ་མ་འོངས་པའི་བདག་ཏུ་
ཡོད་ཀྱང་ད་ལྟར་བའི་བདག་ཉིད་དུ་ཡོད་པ་མ་ཡིན་པའི་ཕྱིར་ད་ལྟ་བར་མི་འགྱུར་
རོ་ཞེ་ན། གང་གི་རང་གི་བདག་ཉིད་གང་ཡིན་པ་དེའི་བདག་ཉིད་དུ་ཡོད་པ་དེ་ནི་
ད་ལྟར་བ་ཡིན་ཏེ། སྔོན་པོ་སྔོན་པོའི་བདག་ཉིད་དུ་ཡོད་པ་ན་ད་ལྟར་བ་ཡིན་པ་
བཞིན་ནོ། །མ་འོངས་པ་ཡང་མ་འོངས་པའི་བདག་ཉིད་དུ་ཡོད་པའི་ཕྱིར་ད་ལྟར་
བར་འགྱུར་རོ། །དེའི་ཕྱིར་མ་འོངས་པ་མེད་པས་དེ་ལ་ལྟོས་པའི་དུས་གཞན་གཉིས་
ཀྱང་མེད་དོ། །བྱེ་བྲག་ཏུ་སྨྲ་བ་གང་དག་དངོས་པོ་རང་གི་མཚན་ཉིད་ཀྱིས་གྲུབ་པ་
3༽



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
དག་མ་འོངས་པའི་ཆེ་ རྗེས་སུ་ཡོད་ཅིང་འདས་པའི་དུས་སུ་ཡང་རང་གི་མ་ཉམས་
པར་ཡོད་ལ། ད་ལྟར་བ་ནའང་ཡོད་ཅེས་སྨྲ་བ་དེ་དག་གི་ལྟར་ན་དངོས་པོ་ཅི་ཞིག་
མེད། མི་རྟག་པ་མེད་པར་འགྱུར་ཏེ། འདི་ལྟར་གང་གི་ལུགས་ལ་དུས་གསུམ་ཀུན་
ཡོད་ པ་ཉིད་དེའི་ལུགས་ལ་མི་རྟག་པ་ཉིད་ག་ལས་ཡིན་ཏེ་དངོས་པོ་གང་གི་ངོ་
བོར་ད་ལྟར་བློ་ལ་སྣང་བ་དེ་ཉིད་འདས་པ་དང་མ་འོངས་པའི་ཚེ་ཡང་རང་གི་ངོ་བོ་
མ་ཉམས་པར་ཡོད་པའི་ཕྱིར་རོ། །དེ་ལྟར་ཡིན་དང༌། བཅོམ་ལྡན་འདས་ཀྱིས།
ཀྱེ་མ་འདུས་བྱས་རྣམས་མི་རྟག །སྐྱེ་ཞིང་འཇིག་པའི་ཆོས་ཅན་ཡིན། །སྐྱེས་ནས་
འཇིག་པར་འགྱུར་བ་སྟེ། དེ་དག་མྱུར་དུ་ཞི་བ་བདེ། །ཞེས་པའི་ལུང་དང་འགལ་
བར་འགྱུར་རོ། །
གཉིས་པ་ནི། ཇི་ལྟར་མ་འོངས་པ་མེད་པས་མ་འོངས་པ་མེད་པ་དེ་བཞིན་དུ་
འདས་པ་ལ་འདས་པ་མེད་པས་འདས་པ་མི་སྲིད་དེ། འདི་ལྟར་འདས་པའི་དུས་དེ་
འདས་པའི་རང་གི་ངོ་བོ་ལས་འདས་སམ་འོན་ཏེ་མ་འདས། ཅི་སྟེ་འདས་པ་ལས་
འདས་པར་གྱུར་ན་ཅིའི་ཕྱིར་ན་འདས་པར་འགྱུར་ཏེ། འདས་པའི་རང་གི་ངོ་བོ་ལས་
བརྒལ་ཟིན་པའི་ཕྱིར་ཏེ། དཔེར་ན་འོ་མའི་གནས་སྐབས་ལས་འདས་པའི་ཞོ་ལ་
འོ་མ་ཞེས་མི་བརྗོད་པ་བཞིན་ནོ། །ཅི་སྟེ་འདས་པ་ལས་མ་འདས་པའི་བྱ་བས་མི་
སྟོང་པ་ཡིན་ན་བྱ་བ་དང་ལྡན་པ་དེ་ཅིའི་ཕྱིར་ན་འདས་པར་འགྱུར། གལ་ཏེ་འདས་
པ་ནི་འདས་པའི་རང་གི་ངོ་བོ་ལ་གནས་པའི་ཕྱིར་འདས་པ་ལས་མ་འདས་པ་ཡིན་
ནོ་ཞེ་ན། གལ་ཏེ་འདས་པ་གྲུབ་ན་དེའི་ངོ་བོ་ལ་གནས་པ་འདས་པར་གྱུར་ན། དེ་
3-4༽



བཞི་བརྒྱ་པའི་རྣམ་བཤད།
རྣམ་པར་དཔྱོད་པའི་སྐབས་ཡིན་པས་མ་གྲུབ་བོ། །ཇི་ལྟར་ན་འདས་པའི་བདག་
ཉིད་ལ་གནས་པར་འགྱུར། གསུམ་པ་ལ་མ་འོངས་པ་རྫ་ས་གྲུབ་སྐྱེ་བ་དགག མ་
འོངས་པ་དངོས་པོར་མེད་པ་དགག འབྲས་བུ་ཡོད་མེད་དུ་སྨྲ་བ་དགག་པ་གསུམ་གྱི།
དང་པོ་ནི། བྱེ་བྲག་ཏུ་སྨྲ་བ་གང་དག དུས་གསུམ་པོ་རྫ་ས་སུ་ཡོད་པའི་ཕྱིར་ཐམས་
ཅད་ཡོད་པར་སྨྲ་བ་བསྔགས་པ་བྱེད་པ་དག་གི་ལྟར་ན། མ་འོངས་པ་ཡོད་པ་དེ་
སྐྱེས་པའམ་མ་སྐྱེས་པ་ཞིག་ལ་རྟོག་གྲང་། གལ་ཏེ་མ་འོངས་པ་སྐྱེས་པར་གྱུར་པ་
ཞིག་ཡོད་པར་རྟོག་ན་ཇི་ལྟར་ན་ད་ལྟར་བར་མི་འགྱུར་ཏེ། སྐྱེས་ནས་ཡོད་པའི་
ཕྱིར་ད་ལྟར་གྱི་བུམ་པ་བཞིན། ཅི་སྟེ་མ་འོངས་པ་དེ་སྐྱེ་བ་མེད་པ་ཞིག་ཏུ་ཡོད་པར་
རྟོག་ན། མ་འོངས་པ་རྟག་པར་འགྱུར་རམ་ཅི་སྟེ་རྟག་པ་ཁོ་ནར་འགྱུར་ཏེ། མ་སྐྱེས་
ཤིང་ཡོད་པའི་ཕྱིར་ཁྱེད་རང་འདོད་པའི་མྱང་འདས་བཞིན། གལ་ཏེ་མ་འོངས་པ་
སྐྱེ་བ་མེད་ཀྱང་འདུས་མ་བྱས་ལྟར་མི་འཇིག་པ་མ་ཡིན་ཏེ། རྒྱུ་རྐྱེན་གྱི་སྟོབས་ཀྱིས་ད་
ལྟར་བའི་གནས་སྐབས་སུ་འདྲེན་པ་ན་མ་འོངས་པ་འཇིག་པས་མི་རྟག་ན། གལ་
ཏེ་རང་གི་ངོ་བོ་ཉམས་པ་ཡོད་པས་མི་རྟག་པར་འགྱུར་ན། འདས་པ་ལ་རང་གི་ངོ་
བོས་འཇིག་ཅིང་ཉམས་པ་ཡོད་པ་མིན་པའི་ཕྱིར། དེ་ནི་རྟག་པར་ཅིས་མི་དཔོག་
སྟེ་རྟག་པར་ཐལ་བར་འགྱུར་རོ། །གཞན་ཡང་མི་རྟག་པ་ཉིད་ཀྱིས་ཟ་བས་ན་དུས་
ཞེས་བརྗོད་པ་ཡིན་ན། མི་རྟག་པ་དེ་ཡང་དུས་གསུམ་ཀ་ལ་མེད་དེ། འདི་ལྟར་
འདས་པ་དང༌། ད་ལྟར་བ་འདི་གཉིས་ནི་མི་རྟག་པར་འགྱུར་བ་མིན་ཏེ། ད་ལྟར་
བ་ནི་རང་གི་རང་བཞིན་མ་ཉམས་པར་ཡོད་པ་ཡིན་ལ། མི་རྟག་པ་ནི་དངོས་པོ་



.
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
མེད་པ་དང་འབྲེལ་བར་ད་ལྟ་བར་མི་རུང་བའི་ཕྱིར་རོ། །འདས་པ་ནི་ཞིག་པ་ལ་
བྱ་བ་ཡིན་ལ། ཞིག་ཟིན་པ་ནི་ཡང་ཞིག་པར་མ་ཡིན་ཏེ་དགོས་པ་མེད་པའི་ཕྱིར་
དང་རྟེན་མེད་པའི་ཕྱིར་དང་ཐུག་པ་མེད་པར་ཐལ་བའི་ཕྱིར་རོ། །འདས་ད་ལྟར་དེ་
དག་ལས་གཞན་རྣམ་པ་གསུམ་པ་མ་འོངས་པ་དེ་ལ་མི་རྟག་པ་ཡོད་པ་མ་ཡིན་ཏེ།
མི་རྟག་པ་ནི་དངོས་པོ་སྐྱེས་པའི་རྟེན་ཅན་ཡིན་པའི་ཕྱིར། མ་འོངས་པ་མ་སྐྱེས་པ་
ལ་མེད་དོ། །དེའི་ཕྱིར་མི་རྟག་པ་དང་བྲལ་བའི་ནམ་མཁའ་སོགས་ལ་དུས་གསུམ་
རྟོག་པ་མི་རིགས་པ་བཞིན་དུ། དངོས་པོ་རང་བཞིན་དང་བཅས་པར་སྨྲ་བ་ལ་མི་
རྟག་པ་མེད་པས་དུས་མི་རིགས་སོ། །གལ་ཏེ་མ་འོངས་པ་ཡོད་དེ། རྐྱེན་ཡོད་ན་
ཕྱིས་སྐྱེ་བའི་ཕྱིར། སྔར་མེད་པ་མོ་གཤམ་གྱི་བུ་ལ་སོགས་པ་ནི་ཕྱིས་སྐྱེ་བ་མེད་དོ་
ཞེ་ན། གལ་ཏེ་ཕྱི་དང་ནང་གི་དངོས་པོ་གང་ཞིག་ཕྱིས་རྒྱ་དང་རྐྱེན་ལས་སྐྱེ་བ་གང་
ཡིན་པ་དེ་མ་སྐྱེས་པའི་སྔར་ནས་རང་བཞིན་གྱིས་ཡོད་ན་དངོས་པོ་རྣམས་རྒྱུ་ལ་མ་
ལྟོས་པར་ངོ་བོ་ཉིད་ཀྱིས་སོ་སོར་གྲུབ་པ་དེའི་ཕྱིར་ཕུ་སྨྲ་བ་སྟེ། དངོས་པོ་རྣམས་རྒྱུ་
མེད་རང་བཞིན་གྱིས་གྲུབ་པར་སྨྲ་བ་རྣམས་ཀྱི་ཕྱོགས་ལོག་པར་མི་འགྱུར་བ་ཞིག་ན།།
དེའི་སྨྲ་བ་ནི་ཕྱིན་ཅི་ལོག་ཡིན་ཏེ། མཐོང་བ་དང་མ་མཐོང་བ་ཕྱོགས་ཐམས་ཅད་
དང་འགལ་བའི་ཕྱིར་རོ། །འདི་ལྟར་དངོས་པོ་རྣམས་རྒྱ་ལ་མི་ལྟོས་ན་རྟེན་ཅིང་
འབྲེལ་འབྱུང་མེད་ པའི་ ཕྱིར་བོང་བུའི་རྭ་ལྟར་མཐོང་བའི་ལམ་དུ་མི་འགྱུར་བ་
སོགས་ཀྱི་ཉེས་པ་ཡོད་དོ། །འདི་ལས་ཀྱང་ཡོད་པ་སྐྱེ་བར་མི་རིགས་ཏེ། འདི་ལྟར་
འབྲས་བུ་གང་ཞིག་རྒྱུ་དང་རྐྱེན་རྣམས་ཀྱིས་འབྱུང་བ་སྟེ། སྐྱེས་པར་བྱེད་པ་དེ་མ་
18



བཞི་བརྒྱ་པའི་རྣམ་བཤད།
སྐྱེས་པའི་སྔར་ཡོད་ཅེས་བྱར་མི་རིགས་ཏེ། གལ་ཏེ་ཡོད་པ་སྐྱེ་ན་སྐྱེས་ཟིན་པའང་
འབྱུང་བར་འགྱུར་ན། དེ་ཡང་མི་རིགས་ཏེ་དགོས་པ་མེད་པའི་ཕྱིར་དང་རྒྱུ་རང་ཉིད་ཕྱི་
མཐའི་བར་དུ་སྐྱེ་བར་འགྱུར་བས་འབྲས་བུའི་རྒྱུན་ཕྱི་མ་འཇུག་པའི་སྐབས་མེད་
པར་ཐལ་བའི་ཕྱིར་རོ། །གལ་ཏེ་མ་འོངས་པ་ཡོད་དེ། རྣལ་འབྱོར་པའི་སྨོན་ནས་
ཤེས་པ་དེས་རང་གི་ངོ་བོ་ཇི་ལྟ་བ་བཞིན་དུ་ཤེས་ནས་ལུང་སྟོན་པའི་ཕྱིར་ཞེ་ན།
མ་འོངས་པ་སྐྱེས་པའི་སྔ་རོལ་ན་ཡོད་པ་མ་ཡིན་ཞེས་བསྟན་ཟིན་ཏོ། །དེའི་ཕྱིར་རྣལ་
འབྱོར་པས་མ་འོངས་པའི་དངོས་པོ་རང་གི་ངོ་བོ་ཇི་ལྟ་བ་བཞིན་དུ་མཐོང་ན་དངོས་པོ་
མེད་པ་མོ་གཤམ་གྱི་བུ་ལ་སོགས་པའང་ཅིས་མངོན་སུམ་དུ་མི་མཐོང་། གཉིས་
ཀའང་རང་བཞིན་མེད་པར་མཚུངས་པའི་ཕྱིར་གཅིག་མཐོང་བ་ལ་གཅིག་མི་མཐོང་
ཞེས་བྱ་བར་མི་རིགས་སོ། །
འོ་ན་རྣལ་འབྱོར་པས་མ་འོངས་པ་ཇི་ལྟར་ཤེས་ཤེ་ན། མ་འོངས་པ་རང་
གི་ངོ་བོས་ཡོད་པ་མ་ཡིན་ན་ཇི་ལྟར་ཁྱེད་ཀྱིས་འདོད་ པ་ལྟར་རྣལ་འབྱོར་ པས་
མངོན་སུམ་གྱིས་རྣམ་པར་ཤེས་པ་མ་ཡིན་ལ། གཏན་མེད་པའང་མ་ཡིན་ཏེ། རྒྱུ་
དང་རྐྱེན་ལ་བརྟེན་ནས་སྐྱེ་བའི་ཕྱིར། དེའི་ཕྱིར་མོ་གཤམ་གྱི་བུ་ལྟར་གཏན་ནས་
མི་མཐོང་བ་ཡང་མ་ཡིན་ནོ། །དེས་ན་མ་འོངས་པ་ནི་རྟེན་འབྲེལ་ཡིན་པའི་ཕྱིར་ཇི་
ལྟར་གྱི་དངོས་པོར་འགྱུར་བ་དེ་ལྟར་སྨོན་ནས་ཤེས་པའི་སྟོབས་ཀྱིས་དྲངས་པའི་
ཏིང་ངེ་འཛིན་ཁྱད་པར་ལས་ཤེས་པ་དེ་སྐྱེ་བས་ན་རྗེས་ཐོབ་ཀྱི་ཤེས་པས་མངོན་
སུམ་གྱི་རྣམ་པ་ཅན་དུ་རློམ་ནས་ལུང་སྟོན་པ་ཡིན་ནོ། །ད་ལྟར་བ་མེད་པའི་ཕྱིར་



གངས་ཅན་རིག་བཅུད་ལས།
རྗེ་བཅུན་རེད་མདའ་བ་གཞོར་ར་བློ་གྲོས་ཞབས་ཀྱི་གསུང་འབུམ་པོད་བཞི་པ།
མངོན་སུམ་གྱི་རྣམ་པ་ཅན་མ་ཡིན་ལ་བསྒོམས་པའི་སྟོབས་ཀྱིས་གསལ་བར་སྣང་
བའི་ཕྱིར་སྤྱིའི་ཚུལ་གྱིས་རྟོགས་པའང་མ་ཡིན་ཞིང་། མ་འོངས་པ་ན་རྟེན་འབྲེལ་
ཡིན་པ་ཡིད་ཀྱིས་ཡུལ་མེད་པ་མ་ཡིན་པའི་ཕྱིར་རྣལ་འབྱོར་པའི་སྨོན་ནས་ཤེས་པ་
འཁྲུལ་པ་ཡང་མི་འགྱུར་རོ། །སངས་རྒྱས་རྣམས་ཀྱིས་དུས་གསུམ་མཁྱེན་པའི་ཡེ་
ཤེས་ནི་སྔོན་གྱི་སྨོན་ལམ་གྱི་དབང་གིས་དོན་ཇི་ལྟ་བ་བཞིན་སྟོན་པའི་ཆོས་གསུང་
བ་ན། དེ་ལྟ་བུའི་ཆོས་ཉན་པའི་སྣོད་དུ་གྱུར་པའི་གདུལ་བྱ་རྣམས་ཀྱིས་སྒྲ་དེ་ལས་
དོན་རྟོགས་པ་ན་དོན་ཇི་ལྟ་བ་བཞིན་དུ་ཁོང་དུ་ཆུད་པར་འགྱུར་ཞིང་། དུས་གཞན་
དུ་ཡང་དེ་བཞིན་གཤེགས་པས་ལུང་ བསྟན་ པ་དེ་ཇི་ལྟ་བར་རྟོགས་པར་འགྱུར་
བས། དེ་ཙམ་ལ་ལྟོས་ནས་དེ་བཞིན་གཤེགས་པ་དུས་གསུམ་གྱི་ཤེས་བྱ་ལ་མ་ཆགས་
མ་ཐོགས་པའི་ཡེ་ཤེས་མངའོ་ཞེས་ཐ་སྙད་བྱེད་པར་ཟད་ཀྱི། ཆོས་ཀྱི་རང་བཞིན་
ལ་ཞུགས་པ་དེ་དག་ལ་དོན་འགའ་ཞིག་གཟིགས་པའམ་གསུང་བ་མེད་དོ། །
གཞན་ཡང་རྒོལ་བ་གང་ལ་མ་འོངས་པ་རང་གི་ངོ་བོས་ཡོད་པར་གྱུར་པ་
དེ་ལ་མ་འོངས་པ་རིང་བ་ཡོད་པ་མ་ཡིན་ཏེ། ད་ལྟར་བ་བཞིན་དུ་རང་གི་ངོ་བོ་ཡོད་
པའི་ཕྱིར་རོ། །དེ་ནི་འདོད་པའང་མ་ཡིན་ཏེ། ཆོས་རིང་བ་རྣམས་གང་དག་ཅིག་ཅེ་ན།
འདས་པ་དང་མ་འོངས་པའོ། །ཆོས་ཉེ་བ་རྣམས་ཀྱང་གང་དག་ཅིག་ཅེ་ན། ད་ལྟར་
བྱུང་བའོ་ཞེས་ཁས་བླངས་པའི་ཕྱིར་རོ། །གལ་ཏེ་འདིས་དགེ་བའི་བཤེས་གཉེན་
དང་ཕྲད་པས་ཆོས་མཉན་པའི་སྒོ་ནས་དབང་པོ་སྨིན་པ་ལས་བྱུང་བའི་སྦྱིན་པ་དང༌།
ཚུལ་ཁྲིམས་ལ་སོགས་པའི་བདག་ཉིད་ཅན་གྱི་ཆོས་དེ་དག་ཀྱང་བྱས་པ་མེད་ཀྱང་
Y i



བཞི་བརྒྱ་པའི་རྣམ་བཤད།
རང་གི་ངོ་བོ་ཡོད་ན་དེ་བསག་པའི་དོན་དུ་ངེས་པར་སྡོམ་པའི་ངལ་བ་དོན་མེད་
པར་འགྱུར་ཏེ། དེ་མེད་པར་ཡང་དེ་ཡོད་པའི་ཕྱིར་རོ། །ཅི་སྟེ་ངེས་པར་སྡོམ་པས་
ཆོས་དེ་ལ་ཁྱད་པར་ཅུང་ཟད་བྱེད་ནའང་ཁྱད་པར་དེ་སྔར་མེད་གསར་དུ་བྱེད་པས་
འབྲས་བུ་མ་འོངས་པ་ཡོད་པ་མི་སྲིད་པར་འགྱུར་རོ། །གཞན་ཡང་གང་གི་ལྟར་ན་
འདུ་བྱེད་རྣམས་མི་རྟག་པའོ་ཞེས་ཁས་བླངས་པ་དེའི་ལྟར་ན་མི་རྟག་པ་དེ་ནི་དུས་
གསུམ་ལ་མི་འཁྲུལ་བའི་ཕྱིར་དངོས་པོ་ཐམས་ཅད་མི་རྟག་པ་ཡིན་ན་ཇི་ལྟར་བུར་
ན་འབྲས་བུ་སྔར་ནས་ཡོད་ཚད་ཅེས་བྱ་བར་འགྱུར་ཏེ། མི་རྟག་པ་དང་སྔར་ནས་
ཡོད་པ་ཕན་ཚུན་འགལ་བའི་ཕྱིར་རོ། །འདི་ལྟར་གང་ལ་སྔ་རོལ་ཏུ་དངོས་གཞན་
མེད་པའི་ཐོག་མ་དང༌། འོག་རོལ་དུ་གཞན་མེད་པའི་མཐའ་ཡོད་པ་དེ་ལ་འཇིག་
རྟེན་ན་མི་རྟག་ཞེས་བཤད་པས་སོ། །གཉིས་པ་ནི། སྡེ་པ་གང་དག་མ་འོངས་པ་
ཡོད་པར་སྨྲ་བ་ལ་སྐྱོན་མཐོང་ནས་མ་འོངས་པ་དངོས་པོ་མེད་པར་སྨྲ་བ་དེ་དག་གི་
ལྟར་ན་ཡང་མ་འོངས་པའི་ཉོན་མོངས་པ་དང་སྐྱེ་བ་བཟློག་པའི་ ཕྱིར་འཕགས་
ལམ་བསྐྱེད་པའི་སྒྲིམ་པ་མེད་པར་ཐལ་བར་འགྱུར་ཏེ། མ་འོངས་པའི་ཉོན་མོངས་
པ་དང་སྐྱེ་བ་དངོས་པོར་མེད་པའི་ཕྱིར། དཔེར་ན་གྲོལ་བ་དགྲ་བཅོམ་རྣམས་ལ་
མ་འོངས་པའི་ཉོན་མོངས་དང་སྐྱེ་བ་འཕགས་པའི་ལམ་གྱི་སྟོབས་ཀྱིས་བཅོམ་པ་
ཡོད་པ་མ་ཡིན་ལ། དེ་འདིར་ཐར་པའི་ཆེད་དུ་སྒྲིམ་མི་དགོས་པ་བཞིན་ནོ། །སྒྲིམ་
པ་མེད་པར་ཐར་པ་འབའ་ཞིག་ཏུ་མ་ཟད་ཀྱི། མ་འོངས་མེད་པ་དེ་ལྟར་ཡིན་ན།
རྣམ་ཤེས་སྐྱེའོ་ཞེས་པ་མི་རིགས་པར་འགྱུར་ཏེ། སྐྱེ་རྒྱུའི་རྣམ་ཤེས་ནི་མ་འོངས་པ་
༢ ]



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཉིད་ཀྱིས་མེད་པའི་ཕྱིར་དང་། དེ་ལྟར་རྟེན་མེད་པས་སྐྱེ་བའི་བྱ་བའང་མི་འཇུག་
པའི་ཕྱིར་རོ། །རྣམ་ཤེས་སྐྱེ་བ་མེད་ན་འདོད་ཆགས་ཀྱི་རྟེན་ཆགས་པ་མེད་པར་འགྱུར་
ལ༑ དེ་ལྟར་རྟེན་ཆགས་པ་མེད་པར་དེ་ལ་བརྟེན་པའི་འདོད་ཆགས་རྒྱུ་མེད་པར་
འབྱུང་བར་འགྱུར་ན་འདོད་ཆགས་ནི་རྒྱུ་མེད་པ་ཅན་མ་ཡིན་ཏེ། དགྲ་བཅོམ་པ་
རྣམས་ལའང་སྐྱེ་བར་ཐལ་བའི་ཕྱིར་རོ། །ཡང་གི་སྒྲས་ཆགས་པ་མེད་པར་འདོད་
ཆགས་འབྱུང་བའམ། ཡང་ན་མ་འོངས་པ་མེད་པ་ཡིན་ནམ་ཞེས་རྣམ་པར་རྟོག་པའི་
དོན་ནོ། །གསུམ་པ་ནི། གྲངས་ཅན་པ་ནི་འབྲས་བུ་ཡོད་པ་ཁོ་ན་སྐྱེ་སྟེ། མེད་པ་
བསྐྱེད་མི་ནུས་པའི་ཕྱིར་དང་། རྒྱུ་ལ་འབྲས་བུ་ནུས་པའི་ངོ་བོ་གནས་པའི་ཕྱིར་དང་།
ནུས་པས་ནུས་པ་བསྐྱེད་ པས་ཐམས་ཅད་ལས་ཐམས་ཅད་འབྱུང་བར་འགྱུར་རོ་
ཞེས་འདོད་དོ། །བྱེ་བྲག་ཏུ་སྨྲ་བ་དག་རང་བཞིན་མ་བྱུང་བ་ལས་བྱུང་བར་ཐལ་
བའི་ཉེས་པས་འཇིགས་པས་དུས་གསུམ་ཆར་དུ་ཡོད་པར་རྟོག་ཅིང་། ཚོགས་པ་
ལའང་གནས་སྐབས་ཀྱི་འབྲས་བུ་ཅན་ཡིན་གྱི། རྫས་ཀྱི་འབྲས་བུ་ཅན་མ་ཡིན་ལ།
དུས་གསུམ་ཆར་དུ་གནས་པའི་རང་གི་མཚན་ཉིད་ཀྱི་རྫ་ས་ནི། རྒྱུ་རྐྱེན་གྱི་ཚོགས་
པས་ད་ལྟར་བའི་གནས་སྐབས་ཙམ་དུ་བྱེད་ཀྱི། སྔ་ན་མེད་པའི་རྫ་ས་བསྐྱེད་པ་ནི་
མེད་དོ་སྙམ་དུ་སེམས་སོ། །དེ་ལྟར་ན་འབྲས་བུ་ཡོད་པར་གང་འདོད་པ་གྲངས་ཅན་
པ་དང་བྱེ་བྲག་སྨྲ་བ་གཉིས་ཀྱི་ལྟར་ན་ཁྱིམ་གྱི་དོན་དུ་ཀ་བ་དང༌། སྒོ་སྐྱེས་ལ་སོགས་
པའི་རྒྱན་པ་ཏྲ་དང་བྱ་ལ་སོགས་པའི་ཁྱད་པར་སྤྲས་པ་དོན་མེད་པར་འགྱུར་ཏེ།
འབྲས་བུ་ཁྱིམ་ཡོད་པའི་ཕྱིར། ཅི་སྟེ་རྒྱན་ལ་སོགས་པས་ཁྱིམ་མཛེས་པ་ལ་སོགས་



བཞི་བརྒྱ་པའི་རྣམ་བཤད།
པ་རྣམ་པ་གཞན་དུ་སྒྲུབ་པར་བྱེད་དོ་ཞེ་ན། དེ་ལྟར་ན་ཁྱད་པར་སྔར་མེད་པ་གསར་དུ་
བྱེད་པའི་ཕྱིར་འབྲས་བུ་ཡོད་པར་སྨྲ་བ་གཏང་བར་འགྱུར་རོ། །འབྲས་བུ་མེད་
པར་གང་འདོད་པ་ནི་བྱེ་བྲག་པ་དང་མདོ་སྡེ་པ་དང་རྣམ་པར་ཤེས་པ་སྨྲ་བ་རྣམས་ཏེ།
དེ་དག་གིས་འབྲས་བུ་ཡོད་པར་སྐྱེ་བ་དོན་མེད་པར་སེམས་ཤིང་མེད་པ་ཁོ་ན་སྐྱེ་
བར་རྟོག་གོ །དེ་དག་གི་ལྟར་ན་ཡང་ཁྱིམ་གྱི་དོན་དུ་ཀ་བ་ལ་སོགས་བརྒྱན་པ་དོན་
མེད་པར་འགྱུར་ཏེ། འབྲས་བུ་ཁྱིམ་མེད་པའི་ཕྱིར། མེད་པ་ནི་སུས་ཀྱང་བསྒྲུབ་
པར་མི་ནུས་ཏེ། མོ་གཤམ་གྱི་བུ་བཞིན། འབྲས་བུ་ཡོད་པ་དང་མེད་པར་སྨྲ་བ་ལ་
ཇི་སྐད་བཤད་པའི་སྐྱོན་འབྱུང་བ་བཞིན་དུ་ཕྱི་ནང་གི་དངོས་པོ་མྱུ་གུ་དང་འདུ་བྱེད་
ལ་སོགས་པ་རྣམས་རྒྱུ་ས་བོན་དང་མ་རིག་པ་ལ་སོགས་པ་དོན་མེད་པར་འགྱུར་
རོ། །ཁོ་བོ་ཅག་རང་བཞིན་མེད་པར་སྨྲ་བ་ལྟར་ན་ཡོད་པ་དང་མེད་པ་དངོས་པོའི་
ཆོས་ཁས་མ་བླངས་པའི་ཕྱིར་ཉེས་པའི་གོ་སྐབས་མེད་པས་ཐམས་ཅད་གྲུབ་བོ། །
གང་གི་སྐྱེ་བ་དེ་ནི་སྐྱེ་བའི་སྔ་རོལ་ན་ཡོད་པ་མ་ཡིན་ཏེ། སྐྱེ་བ་དོན་མེད་པའི་ཕྱིར་
མེད་པ་མ་ཡིན་ཏེ། རྒྱུ་རྐྱེན་གྱི་ཚོགས་པ་ལ་བརྟེན་ནས་སྐྱེ་བའི་ཕྱིར་རོ། །དེའི་ཕྱིར་
མཁས་ པས་མཐའ་གཉིས་སྤངས་ནས་རྟེན་ཅིང་འབྲེལ་བར་འབྱུང་བ་ཁས་བླང་
བར་བྱའོ། །
འདི་ཡང་འཇིག་རྟེན་གཞུག་པའི་དོན་དུ་གྲགས་པ་ཚད་མར་བྱས་ནས་
ཁས་བླངས་པ་ཙམ་དུ་ཟད་ཀྱི། དབུ་མ་པ་རང་ལུགས་ལ་རྟེན་འབྲེལ་ཡང་ཁས་མི་
ལེན་ཏེ། དབུ་མ་འཇུག་པར། ཇི་ལྟར་ཁྱོད་ཀྱིས་གཞན་དབང་དངོས་འདོད་ལྟར། །



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུར་་ པོད་བཞི་པ།
ཀུན་རྫོ་བ་ཀྱང་ནི་བདག་གིས་ཁས་མ་བླངས། །འབྲས་ཕྱིར་འདི་དག་མེད་ཀྱང་
ཡོད་དོ་ཞེས། །འཇིག་རྟེན་ངོར་བྱས་བདག་ནི་སྨྲ་བར་བྱེད། །ཅེས་གསུངས་པའི་
ཕྱིར་དང་། རྟེན་འབྲེལ་སྒྲུབ་བྱེད་ཀྱི་དབུ་མ་རང་ལུགས་པའི་ཚད་མ་མེད་པའི་ཕྱིར་
དང༌། ཚད་མས་མ་གྲུབ་པའི་དོན་ནི་རྟོག་པ་སྔོན་གཏོང་བ་སུ་ལ་ཡང་ཁས་མི་ལེན་
པའི་ཕྱིར་རོ། །དབུ་མ་པ་ནི་འཕགས་པའི་མཉམ་གཞག་རྣམ་པར་མི་རྟོག་པའི་ཡེ་
ཤེས་ཁོ་ན་ཚད་མར་འདོད་པ་ཡིན་ན། དེས་གྲུབ་པའི་དོན་ནི་སྐུའི་རྩེ་མོ་བརྒྱར་གཤགས་
པའི་ཆ་ཙམ་ཡང་མེད་པའི་ཕྱིར་རོ། །དེའི་ཕྱིར་དབུ་མ་པ་རང་ལུགས་ཀྱི་ཁས་ལེན་
གང་ཡང་མེད་དོ་ཞེས་ཤེས་པར་བྱའོ། ། །
གཉིས་པ་ད་ལྟར་བ་དགག་པ་ནི། གལ་ཏེ་འདས་མ་འོངས་བཀག་ཀྱང་
ད་ལྟར་བ་ནི་ཡོད་ལ། དེ་ཡོད་པས་མ་འོངས་པའང་ཡོད་པར་འགྱུར་ཏེ། མ་འོངས་
པ་ཡོངས་སུ་འགྱུར་བ་ཉིད་ད་ལྟར་བ་ཡིན་པས་སོ་ཞེ་ན། དེ་ཡང་མི་རིགས་ཏེ། ཡོངས་
སུ་འགྱུར་བ་ཉིད་མ་གྲུབ་པའི་ཕྱིར། གལ་ཏེ་མ་འོངས་པ་ལ་ཡོངས་སུ་འགྱུར་བ་
རྟོག་ན། རང་གི་ངོ་བོ་ཉམས་པས་སམ། འོན་ཏེ་གནས་པས་རྟོག དང་པོ་ལྟར་ན་
གཅིག་ཞིག་ཅིང་གཞན་སྐྱེས་པ་ཡོངས་སུ་ འགྱུར་བ་ཡིན་ པའི་སྐྱེ་བ་དང་འཇིག་
པས་ཡོངས་སུ་འགྱུར་བའི་མིང་གིས་བཏགས་པར་ཟད་དོ། །ཅི་སྟེ་ཁོ་བོ་ཅག་ཡོངས་
སུ་འགྱུར་བ་ནི་དེ་ལྟ་བུ་མ་ཡིན་གྱི། དཔེར་ན་བ་ལང་གི་ཁུ་བཅུད་ཀྱི་རྫས་རང་གི་
ངོ་བོ་གནས་པ་ལ་ཆོས་གཞན་འོ་མའི་གནས་སྐབས་ལོག་ནས་ཞོའི་གནས་སྐབས་
སུ་འགྱུར་བ་ བཞིན་ཡོན་ཏན་ གསུམ་ པོ་ རྡུལ་ སྙིང་ སྟོབས་ མུན་པ་རྣམས་ ཀྱི་མ་



བཞི་བརྒྱ་པའི་རྣམ་བཤད། །
འོངས་པ་གནས་སྐབས་ལོག་ནས་ད་ལྟར་གྱི་གནས་སྐབས་ཡོངས་སུ་འགྱུར་བའོ་
ཞེ་ན། འཇིག་རྟེན་གྱིས་མ་འོངས་པའི་ཡོན་ཏན་གསུམ་དམིགས་ནས་དེ་ད་ལྟ་བར་
ཡོངས་སུ་འགྱུར་བ་མ་མཐོང་བས་དེའི་ཕྱིར་ཡོངས་སུ་འགྱུར་བ་འདི་མི་རིགས་སོ། །
ཞོ་ཡང་འོ་མའི་རྣམ་འགྱུར་མ་ཡིན་ཏེ། འོ་མ་དང་ཞོ་ནི་རོ་ནུས་ཐ་དད་པར་མཐོང་བའི་
ཕྱིར་དང་། རོ་ནུས་ལས་མ་གཏོགས་པའི་དེ་དག་གི་རྫ་ས་ཀྱང་མེད་པའི་ཕྱིར་རོ། །དེ་
ལྟར་ན་མ་འོངས་པའི་དངོས་པོ་རྣམས་ད་ལྟར་བ་ཡོངས་སུ་འགྱུར་བ་ཞེས་བྱ་བ་
འདི་ནི་དབང་ཤེས་ལྔས་འཛིན་པ་ལྟ་ཞོག ཕྲ་བ་དང་ཆོད་པ་དང་། གཟུགས་ཅན་
མ་ཡིན་པའི་དོན་ཡོངས་སུ་གཅོད་ནུས་པ་ཡིད་ཀྱིས་ཀྱང་འཛིན་པར་མི་འགྱུར་རོ། །
ཇི་སྐད་བཤད་པའི་ཚུལ་གྱིས་ད་ལྟ་བའི་རྒྱུ་ཡོངས་སུ་འགྱུར་བ་མ་དམིགས་མོད། །
དེ་ལྟ་ནའང་མི་མཁས་ཤིང་བླན་པ་རང་ཉིད་ཀྱིས་རང་གི་ངོ་བོ་ངེས་པ་མི་ཟིན་པ་
རྣམས་ཀྱིས་ད་ལྟ་བ་དེ་ཡོད་པར་རྟོག་གོ །གཉིས་པ་སྒྲུབ་བྱེད་དགག་པ་ལ་དངོས་
པོའི་སྒྲུབ་བྱེད་དགག དྲན་པའི་སྒྲུབ་བྱེད་དགག་པ་གཉིས་ཀྱི། དང་པོ་ནི། དུས་ནི་
ཡོད་དེ་དེའི་རྒྱུ་དངོས་པོ་ཡོད་པའི་ཕྱིར། དུས་ལུས་ཅན་མ་ཡིན་པས་རང་ཉིད་ཀྱིས་
ཡོངས་སུ་གཅོད་མི་ནུས་ཀྱི། དངོས་པོ་ཉེ་བར་བཟུང་ནས་ཡོངས་སུ་གཅོད་དོ་ཞེ་ན། །
དུས་ཀྱི་རྒྱུ་དངོས་པོ་ཡོད་ནི་དུས་ཡོད་ཀྱང་དངོས་པོ་མེད་དེ། འདི་ལྟར་དངོས་པོ་
སྐད་ཅིག་རེ་རེ་ལ་འཇིག་པ་རྣམས་ལ་གནས་པ་མེད་ལ། གནས་པ་མེད་པས་ཀྱང་
དུས་ཀྱི་དངོས་པོ་ཞིག་ག་ལ་ཡོད་དེ་མེད་དོ། །ཅིའི་ཕྱིར་གནས་པ་མེད་ཅེ་ན། མི་
རྟག་པས་ཟོས་པའི་དངོས་པོ་ལ་གནས་པ་ག་ལ་ཡོད། གལ་ཏེ་གནས་པ་ཡོད་ན་
༽༽



A1
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་འབས་ཀྱི་གསུང་འབུམ་པོད་བའི་ང་། །
མི་འགྱུར་བར་གནས་པའི་དངོས་པོ་ལས་གནས་གཞན་དུ་འགྱུར་བའི་རྒ་བ་འབྱུང་
བར་མི་འགྱུར་ཏེ། དེ་གཉིས་ཕན་ཚུན་འགལ་བའི་ཕྱིར་རོ། །གལ་ཏེ་དང་པོར་
གནས་པ་ཡོད་པར་གྱུར་ན་ཕྱིས་ཀྱང་གནས་སྐབས་དེ་ཉིད་ལ་གནས་པས་ཐ་མར་
རྙིང་པར་མི་འགྱུར་བར་ཐལ་བའི་ཕྱིར་སྔར་གནས་པ་མེད་པར་རྟོགས་པར་གྱིས་
ཤིག རིགས་པ་འདི་ལས་ཀྱང་གནས་པ་མེད་དེ། འདི་ལྟར་རྣམ་ཤེས་སྔ་མས་དམིགས་
པའི་དོན་གང་ཞིག་ཕྱིས་བྱུང་བའི་རྣམ་ཤེས་གཞན་གྱིས་ཀྱང་དམིགས་ནས་སྔར་
མཐོང་བའི་དོན་དེ་རྣམ་ཤེས་ཕྱི་མའི་བར་དུ་གནས་པས་གནས་པ་ཡོད་པར་རྟོགས་
པ་ཞིག་ན། འདི་སྲིད་པ་མ་ཡིན་ཏེ། རྣམ་ཤེས་སྐད་ཅིག་མ་གཅིག་གིས་ཇི་ལྟར་
དོན་སྔ་ཕྱི་གཉིས་རྣམ་པར་མི་ཤེས་པ་དེ་བཞིན་དུ་རྣམ་ཤེས་སྐད་ཅིག་སྔ་ཕྱི་གཉིས་
ཀྱང་དོན་གཅིག་རྣམ་པར་མི་ཤེས་ན་དོན་རྣམས་ཀྱང་རྟེན་ཅིང་འབྲེལ་བར་འབྱུང་
བ་ཉིད་ཀྱིས་སྐད་ཅིག་མ་ཡིན་ལ། དེའི་ཕྱིར་རྣམ་ཤེས་གཉིས་ཀྱི་ཡུན་གྱི་བར་དུ་
མི་གནས་པའི་ཕྱིར་རོ། །འོ་ན་ཆོས་མངོན་པར། གཉིས་ཀྱི་རྣམ་ཤེས་ཕྱི་ཡི་ལྔ། །
ཞེས་དོན་ལྔ་རྣམ་ཤེས་གཉིས་ཀྱིས་ཤེས་པར་བཤད་པ་དང་འགལ་ལོ་ཞེ་ན་སྐྱོན་
མེད་དེ། དབང་ཤེས་རྣམས་དོན་ད་ལྟ་བ་ཡོངས་སུ་གཅོད་བྱེད་མངོན་སུམ་གྱི་རྣམ་
པ་ཅན་དུ་སྐྱེ་ལ། དེ་དག་ཀྱང་རང་གི་ཡུལ་དང་ལྷན་ཅིག་འགག་པས་ན། དབང་
ཤེས་ཀྱི་རྒྱུའི་སྟོབས་ལས་ཡིད་ཀྱི་རྣམ་ཤེས་དབང་ཤེས་ཀྱི་ཡུལ་གྱི་རྣམ་པ་ཅན་
མངོན་པར་གསལ་བར་རློམ་པ་སྐྱེས་པ་ན། འཇིག་རྟེན་གྱི་ཐ་སྙད་དུ་ཤེས་པ་གཉིས་
ཀྱི་ཤེས་བྱར་བཤད་ཀྱི། ཡང་དག་པར་ན་ཡིད་ཤེས་ནི་དབང་ཤེས་ཀྱི་ཡུལ་གྱི་སྤྱི་



བཞི་བརྒྱ་པའི་རྣམ་བཤད།
ཙམ་འཛིན་པར་བྱེད་ཀྱི་རང་གི་ངོ་བོ་མ་ཡིན་ཏེ། དེའི་ཚེ་འགགས་པའི་ཕྱིར་རོ། །
གལ་ཏེ་གནས་པ་ཡོད་དེ་ད་ལྟར་བའི་དུས་ཀྱི་མཚན་ཉིད་ཡིན་པའི་ཕྱིར་ཏེ། གནས་
པ་དང་བྲལ་བ་ལ་ད་ལྟར་བ་ཉིད་མི་སྲིད་པའི་ཕྱིར་རོ་ཞེ་ན། དུས་ལ་གནས་པ་
ཡོད་དམ་མེད། གལ་ཏེ་དུས་ལ་གནས་པ་ལ་བརྟེན་ནས་ཡོད་ན་རྟེན་དང་བརྟེན་
པ་ཐ་དད་པའི་ཕྱིར། གནས་པ་དུས་སུ་མི་འགྱུར་ཏེ། ཁྱིམ་ན་ཡོད་པའི་ལྷ་སྦྱིན་
ཁྱིམ་ཉིད་དུ་མི་འགྱུར་བ་བཞིན། དེའི་ཕྱིར་གནས་པ་དུས་ཀྱི་རང་བཞིན་མ་ཡིན་
པས་དུས་ཀྱི་མཚན་ཉིད་དུའང་མི་འགྱུར་རོ། །ཅི་སྟེ་དུས་ལ་གནས་པ་མེད་ན་གནས་
པ་མེད་པའི་དུས་ལ་མཐའ་སྟེ་འཇིག་པའང་ཡོད་པར་མི་འགྱུར་ལ། དེའི་ཕྱིར་ད་
ལྟ་བའི་དུས་ཡུན་རིང་དུ་གནས་པར་འགྱུར་ལ། དེ་ལྟར་ན་དུས་དེ་རྟག་པའི་ཕྱིར་
ད་ལྟ་བའི་དངོས་པོའང་རྟག་པར་འགྱུར་རོ། །གལ་ཏེ་གནས་པ་ཡོད་དེ། དེ་དང་
ལྡན་པའི་དངོས་པོ་ལ་མི་རྟག་པ་ཉིད་ཡོད་པའི་ཕྱིར་ཞེ་ན། གལ་ཏེ་མི་རྟག་པ་ཞེས་
བྱ་བ་འགའ་ཞིག་རང་གི་མཚན་ཉིད་ཀྱིས་ཡོད་ན། དངོས་པོ་ལས་གཞན་ཉིད་དམ་
གཅིག་ཉིད་ཡིན་གྲང་། གཉིས་ཀ་ལྟར་ཡང་མི་འཐད་དེ། གལ་ཏེ་མི་རྟག་པ་དངོས་
པོ་ལས་གཞན་ཡིན་ན་དངོས་པོ་མི་རྟག་པར་མི་འགྱུར་གྱི་རྟག་པར་ཐལ་བར་
འགྱུར་ཏེ། དངོས་པོ་ལས་མི་རྟག་པ་མཚན་ཉིད་ཐ་དད་པ་ཉིད་ཀྱིས་དེ་ལ་མེད་
པའི་ཕྱིར་རོ། །དངོས་པོ་དང་མི་རྟག་པ་གཅིག་ཡིན་ན་མི་རྟག་པ་ཉིད་གང་ཡིན་པ་
དེ་ཉིད་དངོས་པོ་ཡིན་པས་དངོས་པོ་གང་ལ་གནས་ཏེ་གནས་པ་གཏན་མེད་པར་
འགྱུར་ཏེ། མི་རྟག་པ་ཉིད་ཀྱི་བདག་ཉིད་ཅན་ཡིན་པའི་ཕྱིར་རོ། །དེའི་ཕྱིར་གནས་
༣.



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པ་མེད་ལ་གནས་པ་མེད་པས་དངོས་པོ་མེད་ཅིང་དེ་མེད་པས་དུས་ཀྱང་མེད་དོ། །
གང་ཡང་སྔར། གནས་མེད་དངོས་པོ་གང་ལ་ཞིག །མི་རྟག་པས་གནས་ག་ལ་
ཡོད། །ཅེས་བརྗོད་པ་དེ་ལ། གནས་པ་ཡོད་ཀྱང་མི་རྟག་པ་ཡོད་དེ། གནས་པའི་
དུས་ན་གནས་པ་ཆེས་སྟོབས་དང་ལྡན་གྱི། མི་རྟག་པ་མ་ཡིན་ཏེ། སྟོབས་ཆུང་
བས་སྟོབས་ལྡན་འཇོམས་ནུས་པའང་མ་ཡིན་ནོ་ཞེ་ན། གནས་པ་སྟོབས་དང་ལྡན་
པའི་དུས་དེར་མི་རྟག་པ་ཉིད་གང་སྟོབས་ཆུང་བ་ཡིན་ན་དུས་ཕྱིས་སྟོབས་ཆུང་བ་
ལས་ བཟློག་ པ་གནས་ པ་འཇོམས་ནུས་ཀྱི་སྟོབས་ལྡན་དུ་ རྒྱུ་ཞེས་མཐོང་བར་
འགྱུར་ཏེ་ཡང་ན་སྔར་ནས་སྟོབས་དང་ལྡན་པའམ་ཡང་ན་ཕྱིས་ཀྱང་སྟོབས་ཆུང་བ་
དེ་ཉིད་དུ་འགྱུར་ཏེ། རྒྱུ་རྐྱེན་སྔ་ཕྱི་ཁྱད་པར་མེད་པའི་ཕྱིར་དེ་བཞིན་དུ་གནས་པའི་
དུས་སུ་གནས་པ་སྟོབས་ཆུང་བ་མ་ཡིན་པར་སྟོབས་དང་ལྡན་པ་ཡིན་ན་ཕྱི་ནས་དེ་
དག་ངེས་པར་སྟོབས་ལྡན་ལས་བཟློག་ནས་མི་རྟག་པས་འཇོམས་ནུས་ཀྱི་སྟོབས་ཆུང་
དུ་རྒྱུ་ཅིས་ན་མཐོང་བར་འགྱུར་རོ་ཞེས་དགག་པ་སྟོན་པ་མ་རངས་པའི་ཚིག་གོ །
གཞན་ཡང་གལ་ཏེ་མི་རྟག་པ་སྟོབས་ཆུང་མིན་ཞིང་སྟོབས་དང་ལྡན་ལ། དེ་ཡང་
དངོས་པོ་ཀུན་ལ་ཁྱབ་པར་ཡོད་ན། དེའི་ཚེ་དངོས་པོ་ཀུན་ལ་གནས་པ་མེད་པར་
འགྱུར་ཏེ། གང་ལ་མི་རྟག་པ་སྟོབས་ཆེ་ཞིང་གནས་པ་སྟོབས་དང་མི་ལྡན་པས་སོ། །
གཞན་ཡང་མི་རྟག་པ་ཉིད་མཚན་གཞི་འདུས་བྱས་དང་ལྷན་ཅིག་འབྱུང་ངམ་དུས་
ཕྱིས་འབྱུང་། མཚན་ཉིད་མཚན་གཞི་ལ་མི་འཁྲུལ་བའི་ཕྱིར་གལ་ཏེ་དུས་རྟག་ཏུ་
མི་རྟག་པ་ཉིད་ཡོད་ན། དེའི་ཚེ་གནས་པ་རྟག་ཏུ་ཡོད་པ་མིན་ཏེ། དེ་དང་འགལ་



་
བཞི་བརྒྱ་པའི་རྣམ་བཤད།
བའི་མི་རྟག་པ་རྟག་ཏུ་རྗེས་སུ་འབྲེལ་བའི་ཕྱིར་རོ། །ཅི་སྟེ་ཉེས་པ་དེ་སྤོང་བར་འདོད་
ནས་ཕྱིས་མི་རྟག་པ་དང་འབྲེལ་བར་འདོད་ན། སྔར་གནས་པ་དང་ལྡན་པས་རྟག་
པར་གྱུར་ཟིན་ནས་ ཕྱི་ནས་མི་རྟག་པ་དང་འབྲེལ་བས་མི་རྟག་ པར་འགྱུར་ན་
དངོས་པོ་གཅིག་རྟག་པའང་ཡིན་ལ། མི་རྟག་པ་ཡང་ཡིན་ནོ་ཞེས་བྱ་བ་དེ་རིགས་
པ་མ་ཡིན་ནོ། །ཡང་འདུས་བྱས་ཀྱི་མཚན་ཉིད་རྣམས་ཕན་ཚུན་མི་འཁྲུལ་བའི་ཕྱིར།
གལ་ཏེ་གནས་པ་མི་རྟག་པ་དང་ལྷན་ཅིག་མཚན་གཞི་དངོས་པོ་ལ་ཡོད་ན། དངོས་
པོ་ལ་མི་རྟག་པ་ལོག་པར་འགྱུར་ཏེ། གནས་པ་ཡོད་པའི་ཕྱིར་རོ། །ཡང་ན་གནས་
པ་ཡོད་པ་བརྫུན་པར་འགྱུར་ཏེ་མི་རྟག་པ་ཡོད་པའི་ཕྱིར་རོ། །
གཉིས་པ་དྲན་པའི་རྟགས་དགག་པ་ནི། གལ་ཏེ་དུས་ཡོད་དེ། འདུ་བྱེད་
གནས་པའི་རྟེན་འདས་པའི་དུས་ཡོད་པའི་ཕྱིར། གལ་ཏེ་འདས་པའི་དངོས་པོ་མེད་ན་
བདག་འདས་པའི་དུས་སུ་འདི་དང་འདི་ལྟ་བུ་ཞིག་ཏུ་གྱུར་ཏོ་ཞེས་དྲན་པ་མི་
རིགས་པར་འགྱུར་རོ་ཞེ་ན། དྲན་པ་ནི་སྔར་ཉམས་སུ་མྱོང་བའི་དོན་ལ་དམིགས་པ་
ཡིན་ལ། སྔར་མཐོང་ཟིན་པའི་དངོས་པོ་ནི་འགགས་ཟིན་པས་ཕྱིས་མི་སྣང་ཞིང་།
གང་གི་ཚེ་མི་སྣང་བ་དེའི་ཚེ་སླར་ཡང་དེའི་ཡུལ་ཅན་གྱི་སེམས་སྐྱེ་བ་མིན་པ་དེས་
ན་དྲན་པ་ཞེས་བྱ་བ་འགགས་ཤིང་རང་བཞིན་མེད་པ་ལོག་པའི་དོན་ལ་དམིགས་
ནས་རང་བཞིན་མེད་པའི་ལོག་པ་ཁོ་ན་འབྱུང་ངོ༌། །དཔེར་ན་རྨི་ལམ་དུ་ཉམས་སུ་
མྱོང་བའི་ཡུལ་སད་པའི་ཚེ་དྲན་པ་བཞིན་ནོ། །འདས་པའི་དོན་གཏན་མེད་པ་མ་
ཡིན་ཏེ་དྲན་པར་བྱ་བ་ཡིན་པའི་ཕྱིར་དང་། དེའི་འབྲས་བུ་མཐོང་བའི་ཕྱིར་རོ། །
ནt}



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ན་བློ་གྲོས་ཞབས་ཀྱི་གསུང་འབུམ་པོད་བཞི་པ།
རང་གི་ངོ་བོས་ཡོད་པ་མིན་ཏེ་རྟག་པར་ཐལ་བའི་ཕྱིར་དང༌། དངོས་སུ་འཛིན་པར་
ཐལ་བའི་ཕྱིར་རོ། །དེས་ན་དེ་ལྟ་བུ་ལ་དམིགས་ནས་སྐྱེ་བའི་དྲན་པ་ཡོད་པས་དངོས་
པོ་ལས་འདས་པ་རང་གི་ངོ་བོས་ཡོད་པར་མི་འགྲུབ་བོ། །རྣལ་འབྱོར་སྤྱོད་པ་བཞི་
བརྒྱ་པ་ལས། དུས་དགག་པ་བསྒོམ་པ་བསྟན་པ་སྟེ་རབ་ཏུ་བྱེད་པ་བཅུ་གཅིག་
པའི་འགྲེལ་པའོ།། །། །
གཉིས་པ་ལྟ་བར་བྱ་བ་དགག་པ་ལ། ལེགས་བཤད་ལ་མི་འཇུག་པའི་རྒྱུ།
ལེགས་བཤད་མདོར་བསྡུས་ཏེ་བསྟན། ཐར་འདོད་ལེགས་བཤད་བླང་བར་གདམས་
པ་དང་གསུམ་གྱི། དང་པོ་ལ། ཉན་པ་པོ་སྣོད་ལྡན་དཀའ་བར་བསྟན། མཉན་བྱ་
སྟོང་ཉིད་ཟབ་པར་བསྟན། ཟབ་མོ་རྩོད་ཕྱིར་མིན་པར་བསྟན། རང་བཞིན་བསྟན་
པའི་ཕྲ་རགས་བསྟན་པ་དང་བཞིའོ། །དང་པོ་ལ། དངོས་དང་། ཞར་བྱུང་གཉིས་ཀྱི།
དང་པོ་ནི། འདིར་སྨྲས་པ། ཁྱོད་ཀྱིས་བདག་མེད་པའི་ཆོས་འདི་ཆེས་གསལ་ཞིང་
རྒྱས་པར་བསྟན་ལ། དེ་བཞིན་གཤེགས་པའང་འདི་ཐུགས་སུ་ཆུད་པ་པོ་དང་ཉེ་
བར་འདོམས་པ་པོ་ཡིན་ན་ཅིའི་ཕྱིར་ཆོས་འདི་ལ་འཇིག་རྟེན་ཕལ་ཆེར་འཇུག་
པར་མི་འགྱུར། གང་གི་ཕྱིར་ཆོས་འདིའི་མཛད་པ་པོ་དང་འཆད་པ་པོ་དང་ཆོས་ཀྱི་
ཆེ་བའི་བདག་ཉིད་ཐམས་ཅད་ནི་ཆེས་དཀའ་བ་ཞིག་སྟེ། དེའི་ཕྱིར་ཐར་པ་འདོད་
པ་རྣམས་འདི་ཁོ་ན་ལ་འཇུག་པར་རིགས་ན། རང་གཞན་གྱི་དངོས་པོར་སྨྲ་བ་རྣམས་
ཀྱི་ཁྱད་པར་གཞན་དག་ཅི་སྟེ་བྱུང་ཞེ་ན། ཆོས་འདིའི་གསུང་བ་པོ་དང་འཆད་པ་པོ་
དང་ཆོས་ཀྱི་བདག་ཉིད་ཤིན་ཏུ་དག་པ་ཡིན་ཡང་ཆོས་འདིའི་སྣོད་དུ་རུང་བའི་ཉན་
it [ }



བའི་བརྒྱ་ང་འི་རྣམ་བཤད། །
པ་པོའི་ཆེ་བའི་བདག་ཉིད་རྙེད་པར་དཀའ་སྟེ་འདི་ལྟར་རང་དང་གཞན་གྱི་ཕྱོགས་
དག་ལ་ རྗེས་སུ་ཆགས་པ་དང་ཁོང་ཁྲོ་བ་མེད་པས་ཕྱོགས་སུ་མ་ལྷུང་ཞིང་གཟུ་
བོར་གནས་པ་དང༌། ལེགས་བཤད་དང་ཉེས་བཤད་ཀྱི་སྙིང་པོ་དང་སྙིང་པོ་ཅན་
མ་ཡིན་པ་རྣམ་པར་འབྱེད་པའི་བློ་དང་ལྡན་པ་དང་། ལེགས་བཤད་དོན་དུ་གཉེར་
བ་དང་ཆོས་དང་ཆོས་སྨྲ་བ་ལ་གུས་པ་དང་ཡིད་གཏོད་པ་ཞེས་བྱ་བ་ཁྱད་པར་
གསུམ་མམ་ལྔ་དང་ལྡན་པ་ནི་ལེགས་བཤད་ཉན་པ་པོའི་སྣོད་ཅེས་བྱ་བར་བཤད་
ན་ཡོན་ཏན་དེ་དག་དང་ལྡན་པའི་ཉན་པ་པོ་ནི་ཤིན་ཏུ་དཀོན་པའི་ཕྱིར། ཆོས་འདི་
ལ་འཇིག་རྟེན་ཕལ་ཆེར་མི་འཇུག་གོ །ཉན་པ་པོའི་སྐྱོན་གྱིས་སྨྲ་བ་པོའི་ཡོན་ཏན་
སྐྱོན་དུ་འགྱུར་ལ་སྐྱོན་ཡོན་ཏན་དུ་འགྱུར་གྱི། ཉན་པ་པོ་ཇི་སྐད་བཤད་པའི་མཚན་
ཉིད་དང་ལྡན་པ་ཡིན་ན། སྨྲ་བ་པོའི་ཡོན་ཏན་ཚིག་ཟུར་དོད་པ། དོན་ཕྱིན་ཅི་མ་
ལོག་པ། ངག་སྔ་ཕྱི་མ་འཁྲུགས་པ་བརྗོད་པ་བློ་གསལ་བ་ཉན་པ་པོའི་ལྷག་པའི་
བསམ་པ་ཁོང་དུ་ཆུད་པ། སེམས་ལ་ཟང་ཟིང་མི་འདོད་པ་ལ་སོགས་པ་ཡོན་ཏན་
ལས་རྣམ་པ་གཞན་སྐྱོན་དུ་མི་འགྱུར་ལ། ཉན་པ་པོ་ལའང་ཡོན་ཏན་སྐྱོན་གྱི་ངོ་བོར་
མི་འགྱུར་རོ། །དེའི་ཕྱིར་སྨྲ་བ་པོ་ཆོས་དག་པ་ཡིན་ཡང་ཉན་པ་པོ་རང་གི་ཉེས་པ་
མི་བརྩི་བ་རྣམས་ཀྱིས་སྨྲ་བ་པོ་སྐྱོན་དང་ལྡན་པ་ཉིད་དུ་བརྩི་བར་བྱེད་དེ། འདི་
ལྟར་བཅོམ་ལྡན་འདས་ཀྱིས་སྲིད་པ་འབྲས་བུར་གྱུར་པའི་ཉེར་ལེན་གྱི་ཕུང་པོ་ལྔ་
དང༌། སྲིད་པ་དེའི་ཐབས་རྒྱུར་གྱུར་པའི་འདུ་བྱེད་ལས་ཉོན་གྱིས་བསྡུས་པ་རྣམས་
དང༌། ཞི་བའི་ཐབས་འཕགས་ལམ་ཡན་ལག་བརྒྱད་དང་། ཞི་བ་ཉེར་འཚེ་ཐམས་



གངས་ཅན་རིག་བཅུད་ལས།
རྗེ་བཙུན་རེད་མདཀཱ་བ་གནོར་ར་བློ་གྲོས་ཞབས་ཀྱི་གསུང་འབུམ་པོད་བཞི་།
ཅད་ལོག་པ་མྱ་ངན་ལས་འདས་པ་སྟེ་བདེན་པ་བཞི་པོ་རྣམས་ཐར་པ་འདོད་པ་
རྣམས་ལ་ཇི་ལྟ་བ་བཞིན་དུ་གསུངས་ཏེ། དེ་ལ་ཐོས་བསམ་བསྒོམ་པ་ལ་བརྩོན་པ་
རྣམས་ཀྱིས་ཡང་དག་པ་ཇི་ལྟ་བ་བཞིན་ཁོང་དུ་ཆུད་པ་ནི། བཅོམ་ལྡན་འདས་ཀྱིས་ཉེ་
བར་བསྟན་པ་དོན་ཇི་ལྟ་བ་བཞིན་དུ་རྟོགས་ལ། ཐོས་བསམ་བསྒོམ་པ་ལ་མི་
བརྩོན་པའི་འཇིག་རྟེན་གང་༌། བདག་ཉིད་སྣོད་མ་ཡིན་པར་མ་འཕྲིགས་པ་དག་ཁོ་
བོ་ཅག་གིས་དོན་ཇི་ལྟ་བ་བཞིན་ཡོངས་སུ་མི་ཤེས་པ་གང་ཡིན་པ་དེ་ནི་ངེས་པར་
སངས་རྒྱས་ཀྱིས་ཡང་དག་པར་མ་བཤད་པའོ་ཞེས་ཉེས་པ་དེ་ཐུབ་པའི་ཡིན་པ་ལྟ་
བུར་མངོན་པར་བྱེད་དེ། དེ་ཙམ་གྱིས་བཅོམ་ལྡན་འདས་ནོངས་པ་དང་ལྡན་པ་མ་
ཡིན་ཏེ། འཕགས་པའི་བདེན་པ་བཞི་ཇི་ལྟ་བ་བཞིན་སྟོན་པར་མཛད་པ་ཉིད་ཀྱིས་
སྐྱེས་བུའི་དོན་མ་ལུས་པ་སྟོན་པར་མཛད་པ་པོ་ཡིན་པའི་ཕྱིར་རོ། །
གཉིས་པ་ལ། ཐུབ་པ་ཀུན་མཁྱེན་དུ་བསྒྲུབ་པ་དང༌། མུ་སྟེགས་ཅན་ཀུན་
མཁྱེན་མ་ཡིན་པར་བསྟན་པའོ། །དང་པོ་ནི། དེ་བཞིན་གཤེགས་པ་མངོན་པར་
མཐོ་བའི་གཏམ་སྦྱིན་པ་དང་ཚུལ་ཁྲིམས་ལ་སོགས་པའི་ཆོས་དོན་གསལ་བ་ཡིན་ན།
ངེས་པར་ལེགས་པའི་གཏམ་ནི། དངོས་པོ་ཐམས་ཅད་མེད་པར་སྟོན་པ་ལྷུར་ལེན་
པ་ཉིད་ཀྱིས་ཁོ་བོ་ཅག་གིས་རྟོགས་པར་མི་ནུས་པས་དེའི་ཕྱིར་ཁོ་བོ་ཅག་གི་ཡིད་
མགུ་བར་མ་མཛད་དོ་ཞེ་ན། བདེ་བ་དང་སྡུག་བསྔལ་ལ་སོགས་པའི་ཀུན་ནས་
ཉོན་མོངས་པའི་དངོས་པོ་ཐམས་ཅད་ལ་ཆགས་པ་བཏང་བས་མྱ་ངན་ལས་འདའ་
བར་ གྲངས་ཅན་དང་བྱེ་བྲག་པ་ལ་སོགས་པ་ཐར་པ་འདོད་པའི་ཡ་མཚན་ཅན་
སྐྱེ



བའི་བརྒྱ་པའི་རྣམ་བཤད།
ཀུན་གྱིས་འདོད་ཅིང་ཁས་བླངས་སོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་ཀུན་
ནས་ཉོན་མོངས་པའི་དངོས་པོ་ཀུན་སུན་འབྱིན་ཅིང་སྤངས་པས་མྱང་འདས་ཐོབ་
པར་སྨྲ་བ་དེ་དག་ནི་མི་དགའ་བར་འགྱུར་བའི་རྒྱུ་ཅི་ཞིག བཅོམ་ལྡན་འདས་ཀྱིས་
སྔོན་ཆད་མ་བྱུང་བ་གསུངས་པ་ཅུང་ཟད་ཀྱང་མེད་དེ། ཁྱེད་ཐམས་ཅད་བཏང་བས་མྱ་
ངན་ལས་འདའ་བར་འདོད་པ་དེ་ཉིད་བཅོམ་ལྡན་འདས་ཀྱིས་ཐམས་ཅད་གཏོང་
བའི་ཐབས་རང་བཞིན་མེད་པ་ལྷུར་བྱེད་པའི་སྒོ་ནས་བསྟན་པ་ཙམ་དུ་ཟད་དོ། །
དེའི་ཕྱིར་བཅོམ་ལྡན་འདས་ཀྱིས་བསྟན་ པ་ལ་མ་འཇིགས་པར་ཡོངས་སུ་དགའ་
བ་བསྐྱེད་དེ་ཆོས་འདི་བདག་ཏུ་འགྱུར་བར་གྱིས་ཤིག གལ་ཏེ་ཐམས་ཅད་བཏང་
བས་མྱ་ངན་ལས་འདས་པ་ཐོབ་པར་ཡ་མཚན་ཅན་ཀུན་གྱིས་འདོད་ པ་དེ་ཉིད་
བཅོམ་ལྡན་འདས་ཀྱིས་ཀྱང་བསྟན་ན། ཁྱོད་དང་མུ་སྟེགས་ཅན་དང་ཁྱད་པར་ཅི་
ཡོད་ཅེ་ན། མུ་སྟེགས་ཅན་རྣམས་ཀྱིས་ནི་ཐམས་ཅད་གཏོང་བའི་བསམ་པ་ཙམ་
ཞིག་ཏུ་ཟད་ཀྱི། ཐམས་ཅད་གཏོང་བའི་ཐབས་མི་ཤེས་པ་འདི་ནི་ཁྱད་པར་རོ། །
གང་ཞིག་ཐམས་ཅད་གཏོང་བའི་ཐབས་ཆོས་ཐམས་ཅད་རང་བཞིན་གྱིས་སྟོང་པ་
མི་ཤེས་པ་དེ་ཅི་ཞིག་གཏོང་བར་བྱེད་པར་འགྱུར། མུ་སྟེགས་ཅན་རྣམས་ཀྱིས་
ཐམས་ཅད་གཏོང་བའི་ཐབས་མི་ཤེས་པ་དེས་ན་ངེས་པར་འདི་ལ་དགོངས་ནས་
ཐུབ་པ་ཡིས་དགེ་སྦྱོང་དང་པོ་ནི་འདི་ཉིད་དུའོ། །གཉིས་པ་དང་གསུམ་པ་ནི་འདི་
ཉིད་དུའོ། །བཞི་པ་ནི་འདི་ཉིད་དུའོ། །ཕ་རོལ་སྨྲ་བ་ནི་དགེ་སྦྱོང་དག་གིས་སྟོང་ངོ་
ཞེས་ངེས་པར་ཆོས་འདི་ལས་གཞན་དུ་ཞི་བ་མེད་ཅེས་གསུངས་སོ། །ཐམས་ཅད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་ང༌།
གཏོང་བའི་ཐབས་ཡང་དག་པར་བསྟན་པས་ན་སངས་རྒྱས་བཅོམ་ལྡན་འདས་ཡེ་
ཤེས་ཀྱི་འཇུག་པ་ཐམས་ཅད་ལ་ཐོགས་པ་མེད་པས་དོན་ཇི་ལྟ་བ་བཞིན་སྟོན་པར་
རྟོགས་སོ། །གལ་ཏེ་ཐམས་ཅད་མཁྱེན་པ་ཡིན་ན་མངོན་སུམ་དང་ལྐོག་ཏུ་གྱུར་པའི་
དོན་ཐམས་ཅད་ཁོང་དུ་ཆུད་དགོས་ལ། བཅོམ་ལྡན་འདས་ཀྱིས་དབང་པོ་ལས་འདས་
པའི་དོན་སྟོན་པ་ན་འདི་ནི་དེ་ཁོ་ན་ལྟར་ཡིན་གྱི་གཞན་དུ་མ་ཡིན་ནོ་ཞེས་བྱ་བ་
འདི་ལ་ངེས་པའི་རྒྱུ་ཅི་ཡོད་ཅེ་ན། སངས་རྒྱས་ཀྱིས་གསུངས་པ་ཡུལ་དང་དུས་ཀྱིས་
ཆོད་པའི་ཤིན་ཏུ་ལྐོག་གྱུར་དག་ལ་གང་ཞིག་འདི་དེ་ཁོ་ན་ལྟར་ཡིན་ནམ། འོན་ཏེ་
མ་ཡིན་ཞེས་ཐེ་ཚོམ་སྐྱེ་བར་གྱུར་ པ་དེ་ཡིས་ཐམས་ཅད་གཏོང་བའི་ཐབས་རང་
བཞིན་སྟོང་པ་ཉིད་བསྟན་པ་འདི་ནི་སྐྱེས་བུའི་དོན་གྱི་གཙོ་བོ་ཡིན་པའི་ཕྱིར་དང༌།
སྨྲ་བ་གཞན་གྱིས་བསྟན་མི་ནུས་པའི་ཕྱིར་དང་། བཤད་པ་དང་འཆད་པར་འགྱུར་
བའི་རིགས་པས་རྣམ་ པ་གཞན་ དུ་ བྱ་བར་མི་ནུས་ པར་གྲུབ་པའི་ཕྱིར་ཡང་དག་
པའི་དོན་ཅན་ཡིན་པ་འདི་ལ་བརྟེན་ནས་བཅོམ་ལྡན་འདས་ཀྱིས་མངོན་སུམ་མ་
ཡིན་པའི་དོན་སྟོན་པའི་གསུང་གཞན་རྣམས་ཀྱང་ཇི་ལྟ་བ་བཞིན་དུ་རྟོགས་པར་བྱ་སྟེ།
དེ་བཞིན་གཤེགས་པས་བསྟན་པའི་ཕྱིར་རང་བཞིན་སྟོང་པ་ཉིད་ཀྱི་དོན་སྟོན་པར་
བྱེད་པའི་གསུང་བཞིན་ཞེས་པའི་ཚུལ་གྱིས་བཅོམ་ལྡན་འདས་ཐམས་ཅད་མཁྱེན་
པ་འདི་ཉིད་ཁོ་ནར་ཡིད་ཆེས་པར་བྱའོ། །དབུ་མ་རང་རྒྱུད་ཀྱིས་རྗེས་སུ་དཔག་པ་
ཁས་མི་ལེན་པ་མ་ཡིན་ནམ་ཞེ་ན། དེ་ཁོ་ན་ཉིད་དཔྱོད་པའི་ཚེ་རང་ལ་གྲུབ་པའི་
ཕྱོགས་མེད་པས་རྗེས་སུ་དཔག་པ་ཁས་མི་ལེན་པ་ཡིན་གྱི། འཇིག་རྟེན་གྱི་ཐ་སྙད་
ན་
།



བཞི་བརྒྱ་ང་ནི ་རྩར་་བཤད།
ལ་འཇུག་པའི་ཚེ་ན་གྲགས་པ་ལ་བརྟེན་ནས་རྗེས་སུ་དཔག་པ་ཁས་ལེན་ཏེ། ཚིག་
གསལ་དུ། མངོན་སུམ་དང་། རྗེས་སུ་དཔག་པ་དང་། ཉེ་བར་འཇལ་བ་དང༌། །
ལུང་གི་ཚད་མ་སྟེ། ཚད་མ་བཞི་ལ་བརྟེན་ནས་འཇིག་རྟེན་གྱི་དོན་རྟོགས་པ་ཡིན་
ནོ་ཞེས་བཤད་པས་སོ། །གཉིས་པ་ནི། དེ་བཞིན་གཤེགས་པ་ལྟར་མུ་སྟེགས་ཅན་
རྣམས་ནི་དོན་ཕྱིན་ཅི་མ་ལོག་པ་བརྗོད་པ་ཉིད་དུ་ངེས་མི་ནུས་ཏེ། དེ་དག་ནི་མཐོང་
བའི་ཆོས་ཉིད་ལ་ཕྱིན་ཅི་ལོག་ཏུ་གྱུར་པའི་ཕྱིར་རོ། །འདི་ལྟར་དེ་རྣམས་ཀྱིས་འཇིག་
རྟེན་འདིའི་འཇུག་པ་དབང་ཕྱུག་དང་། བདག་རྟག་པ་ལ་སོགས་པ་རྒྱུར་སྟོན་པ་ན་
མཐོང་བ་དང་འགལ་བ་དང་འཐད་པ་དང་འགལ་བའི་ཕྱིར་རོ། །དེ་ལྟར་ན་གང་
གིས་སེམས་ཅན་དང་སྣོད་ཀྱི་འཇིག་རྟེན་འདིའི་རྒྱུ་འབྲས་རགས་པ་མཐོང་བར་
དཀའ་བ་དེ་ནི་གཞན་ཤིན་ཏུ་ཕྲ་བ་ཡུལ་དང་དུས་རིང་པོར་ཆོད་པ་རྣམས་ཀྱི་ངོ་བོ་
དབྱེ་བ་དང་བཅས་པ་ལ་བླན་པ་ཉིད་དེ། དཔེར་ན་ཟླ་བ་ཉ་བ་མཐོང་མི་ནུས་པས་
སྐར་མ་ལ་སོགས་པ་ཕྲ་བ་མི་མཐོང་བ་བཞིན་ནོ། །དེའི་ཕྱིར་གང་དག་སངས་རྒྱས་
བཅོམ་ལྡན་འདས་དོན་ཇི་ལྟ་བ་བཞིན་སྟོན་པ་ལ་མ་བསྙེན་པར་ཐར་པ་འདོད་པ་
ཉིད་ཀྱིས་མཐོང་བ་དང་མ་མཐོང་བའི་དངོས་པོའི་ རང་བཞིན་ལ་རྨོངས་པའི་མུ་
སྟེགས་ཅན་གྱི་རྗེས་སུ་འགྲོ་བ་དེ་དག་ཤིན་ཏུ་ཡུན་རིང་མོ་ཕྱི་མའི་མཐའ་མུར་ཐུག་
པ་མེད་པར་འཁོར་བར་བསླས་པར་འགྱུར་རོ། །གཉིས་པ་མཉན་བྱ་སྟོང་ཉིད་ཟབ་
པར་བསྟན་པ་ལ་བཞི་ཡོད་པའི། དང་པོ་སྟོང་ཉིད་ལ་སྐྲག་པའི་རྒྱུ་བསྟན་པ་ནི།
ཅིའི་ཕྱིར་ཐར་པ་འདོད་པ་རྣམས་ཕྱིན་ཅི་ལོག་མཐོང་བ་མུ་སྟེགས་ཅན་གྱི་རྗེས་སུ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགྲོ་ཞེ་ན། རང་བཞིན་སྟོང་པ་ཉིད་ཀྱི་ཆོས་ཉན་པ་ལ་འཇིགས་པའི་ཕྱིར་རོ། །འཇིགས་
པའང་ཡོད་པ་མ་ཡིན་པའི་བདག་དང་བདག་གི་བ་སྒྲོ་བཏགས་ནས་དེ་ཆད་ཀྱིས་
དོགས་པས་སྐྱག་པ་ལས་སོ། །སྐྱག་པ་དེའང་ཤིན་ཏུ་ཡུན་རིང་པོར་བདག་དང་
བདག་གིར་འཛིན་པ་གོམས་པ་ལས་སོ། །དེའི་ཕྱིར་ཤིན་ཏུ་ཡུན་རིང་པོར་གོམས་
པར་བྱས་ཀྱང་དགེ་བའི་བཤེས་གཉེན་གྱིས་ཡོངས་སུ་བཟུང་ བས་དངོས་པོ་ལ་
མངོན་པར་ཞེན་པའི་དྲི་མ་དོར་ནས་མྱ་ངན་ལས་འདས་པའི་གྲོང་ཁྱེར་དུ་རང་ཉིད་
འགྲོ་བ་གང་ཡིན་པ་དེ་དག་ནི་ཤིན་ཏུ་བྱ་དཀའ་བ་བྱེད་དེ། དམ་པ་མ་ཡིན་པ་བདག་
དང་བདག་གིར་འཛིན་པ་ལ་གོམས་པའི་གང་ཟག་གི་ཡིད་ནི་རང་ཉིད་མྱ་ངན་
ལས་འདས་པར་མི་འགྲོ་བར་མ་ཟད། རང་ཉིད་མྱ་ངན་ལས་འདས་པའི་གྲོང་ཁྱེར་
དུ་གཤེགས་པ་བྱ་དཀའ་བ་མཛད་པ་ཐུགས་རྗེ་ཆེན་པོ་མངའ་བ་འདྲེན་པའི་སླད་
བཞིན་དུའང་མྱ་ངན་ལས་འདས་པར་འགྲོ་བར་སྤྲོ་བ་མ་ཡིན་ནོ། །ཅིའི་ཕྱིར་དམ་
པ་མ་ཡིན་པའི་ཡིད་འདྲེན་པའི་སླད་བཞིན་དུའང་མྱ་ངན་ལས་འདས་པར་འགྲོ་
བར་མི་སྤྲོ་ཞེ་ན། མྱང་འདས་སུ་འགྲོ་བའི་ལམ་སྟོང་པ་ཉིད་ལ་སྐྲག་པའི་ཕྱིར་རོ། །
གང་ཞིག་སྟོང་པ་ཉིད་ལ་སྐག་ཅེ་ན། བསྟན་བཅོས་ཀྱི་བརྡ་ལ་མ་བྱང་བ་བ་ལང་རྫི་
ལ་སོགས་པ་དག་ལ་ལན་བརྒྱར་སྟོང་པ་ཉིད་བསྟན་དུ་ཟིན་ཀྱང་རྣམ་པ་ཐམས་
ཅད་དུ་དེར་ཞུགས་པ་མེད་པས་སྟོང་པ་ཉིད་ཀྱི་དོན་མ་མཐོང་བའི་ཕྱིར་སྐྱག་པ་མ་
རྩོམ་སྟེ་སྐད་ཅིག་གིས་འཇིག་པ་ལ་དེར་རྨོངས་པ་དང་། དམྱལ་བའི་མེ་ལ་ལོག་
ལྟས་རྒྱུད་བཟུང་བ་བཞིན་ནོ། །ཐོས་བསམ་སྒོམ་པའི་རིམ་པས་སྟོང་པ་ཉིད་ཀྱི་
བ
tyf༽



ན
བཞི་བརྒྱ་པའི་རྣམ་བཤད།
དོན་ཇི་ལྟ་བ་བཞིན་མཐོང་བའི་མཁས་པ་རྣམས་ལ་རྣམ་པ་ཀུན་ཏུ་སྐྲག་པ་དེ་ལྡོག་
པར་འགྱུར་ཏེ། འཇིགས་པའི་རྒྱུ་བདག་དང་བདག་གིར་མངོན་པར་ཞེན་པ་དང་བྲལ་
བའི་ཕྱིར་རོ། །ཐག་པར་ངེས་ན་དེ་ལ་སྦྲུལ་དུ་འཛིན་པའི་འཇིགས་པ་དང་བྲལ་བ་
བཞིན་ནོ། །གང་ཞིག་ཕྱིན་ཅི་མ་ལོག་པར་མཐོང་བ་དང༌། གཏན་མ་མཐོང་བ་
སྐག་པ་མི་རྩོམ་པ་དེའི་ཕྱིར་ངེས་པར་སྟོང་པ་ཉིད་ཀྱི་དོན་དུ་ཅུང་ཟད་ཅིག་ཤེས།
ཅུང་ཟད་ཅིག་མ་ཤེས་པ་ལ་སྐྲག་པ་བསྒྲུབ་པར་བྱའོ། །དཔེར་ན་གླང་པོ་ཆེ་མྱོས་
པ་ལ་བསྐྱོན་པ་ན། ལེགས་པར་བསླབས་པའི་སྐྱེས་བུ་མི་འཇིགས་ལ། འགྲོ་བ་
ཤིན་ཏུ་རྨོངས་པའང་མི་འཇིགས་ཏེ། དེ་ནི་དེ་ལ་ཞོན་པ་ཙམ་མཆོག་ཏུ་རློམ་གྱི་
ལྷུང་བ་ལ་སོགས་པའི་སྐྱོན་མི་ཤེས་པའི་ཕྱིར་རོ། །ཅུང་ཟད་གཅིག་ཤེས་པ་ནི་ཅི་
འདི་བདག་གིས་ནུས་སམ་མི་ནུས་སྙམ་པས་ཤིན་ཏུ་འཇིགས་པ་བཞིན་ནོ། །
ཡང་ཅུང་ཟད་གཅིག་ཤེས་པ་འདི་ཤེད་མ་རྫོགས་ ཀྱི་བར་དུ་གོ་འཕང་
གོང་མ་མི་ཚོལ་ཞེ་ན། ཕྱིན་ཅི་ལོག་ལ་གོམས་ཤིང་སྟོང་པ་ཉིད་ལ་མ་གོམས་པས་
སྐག་པའི་ཕྱིར་རོ། །འདི་ལྟར་བྱིས་པ་སོ་སོའི་སྐྱེ་བོ་རྣམས་ནི་ངེས་པ་ཁོ་ནར་འཁོར་
བར་འཇུག་པར་བྱེད་པའི་ཆོས་དངོས་པོར་མངོན་པར་ཞེན་པ་ལ་གོམས་ཀྱི་དེའི་
གེགས་སུ་གྱུར་པ་རང་བཞིན་སྟོང་པ་ཉིད་ལ་གོམས་པ་མེད་པ་ཡིས་འཁོར་བར་
ལྡོག་པར་བྱེད་པའི་ཆོས་སྟོང་པ་ཉིད་ལ་འཇིགས་པར་འགྱུར་རོ། །དེའི་ཕྱིར་དམ་
པ་རྣམས་ཀྱིས་རང་བཞིན་སྟོང་པ་ཉིད་ཀྱི་ཆོས་འདི་སྣོད་དང་ལྡན་པ་རྣམས་ལ་
འབད་པ་ཆེན་པོས་བསྟན་པར་བྱའོ། །གཉིས་པ་གཞན་སྟོང་ཉིད་ལ་འཇུག་པའི་
3༩s



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གེགས་བྱེད་པའི་ཉེས་དམིགས་ནི། གང་ཞིག་རང་ཉིད་སྟོང་པ་ཉིད་ལ་མི་མོས་པ་
འབའ་ཞིག་ཏུ་མ་ཟད་ཀྱི་གཏི་མུག་དང་ཕྲག་དོག་ལ་སོགས་པའི་ཉོན་མོངས་པ་
འགའ་ཞིག་གིས་བསྒྲིབས་ཤིང་དེ་ཁོ་ན་ཉིད་བསྟན་པའི་སྣོད་དུ་གྱུར་པའི་སྐྱེ་བོ་ལ་
དེ་ཁོ་ན་ཉིད་ལྟ་བ་དང་ཉན་པ་ལ་སོགས་པའི་གེགས་བྱེད་པ་དེ་ལ་ངེས་པར་ངན་
འགྲོར་འགྲོ་བས་དེ་དགེ་ལེགས་སུ་འགྲོ་བ་ལྷ་མིའི་གོ་འཕང་ཡང་མེད་ན་ཐར་པའི་
གཏམ་གྱི་གོ་སྐབས་ལྟ་སྨོས་ཅི་དགོས། འདིས་རང་བཞིན་གྱི་རྒྱུད་ལ་གནོད་པ་ཅི་
མ་བྱས། གང་གི་ཕྱིར་དེས་ནི་ཤེས་རབ་ཀྱི་སྒྲོན་མ་ཕྱོགས་ཀྱི་སྒོ་མ་ལུས་པ་ཁྱབ་
ཅིང་སྣང་བ་ཆེས་གསལ་བ་དུས་གསུམ་དུ་མཐུ་འཇུག་པ་ཉམས་པ་མེད་པ་ཉི་མ་རེ་
རེ་ཞིང་མ་རིག་པའི་མུན་པ་གཞོམ་པའི་ཕྱིར་སྣང་བའི་ཚོགས་འཕེལ་བཞིན་པར་
གྱུར་པ། འགྲོ་བའི་བསམ་པ་མ་ལུས་པ་སྣང་བར་ནུས་པ་རྒྱུད་ལ་སྐྱེ་བཞིན་པ་ལ་གནོད་པ་
རྗེས་སུ་བསྒྲུབ་པའིཕྱིར་རོ། །འདི་ཉིད་རང་གཞན་གཉིས་ལ་གནོད་པ་བྱེད་པ་ཉིད་
གཟིགས་ནས་བཅོམ་ལྡན་འདས་ཀྱིས། ཚུལ་ཁྲིམས་ལས་ནི་ཉམས་བླ་ཡི། །ལྟ་
ལས་ཅིས་ཀྱང་མ་ཡིན་ནོ། །ཞེས་མདོ་ལས་གསུངས་སོ། །དེའི་འཐད་པ་སློབ་
དཔོན་གྱིས་གསུངས་པ་ཚུལ་ཁྲིམས་ཀྱིས་ནི་ཞེས་ཏེ། ཚུལ་ཁྲིམས་ནི་ཉམས་ནས་
གལ་ཏེ་ཡང་ དག་པའི་ལྟ་བ་མ་བཅོམ་ན་ཆུང་ངུ་དང་འབྲིང་དང་ཆེན་པོའི་ རིམ་
པས་ཡི་དྭགས་དང་ དུད་འགྲོ་དང་དམྱལ་བར་སྐྱེ་བའི་རྣམ་སྨིན་འདི་ཙམ་ཞིག་
འབྱུང་ལ། ལྟ་བ་ཉམས་པ་ནི་གལ་ཏེ་ཆེས་ཉུང་ངུ་ཞིག་ཡིན་ཀྱང་དེའི་རྣམ་སྨིན་ཚུལ་
ཁྲིམས་ཉམས་པ་གྲངས་མེད་བརྒྱ་ཕྲག་སྟོང་དང་མཉམ་པར་མི་ནུས་ན་ཆེ་བས་
(༨



བཞི་བརྒྱ་པའི་རྣམ་བཤད།
ཕམ་པ་ལྟ་ཅི་སྨོས། ཚུལ་ཁྲིམས་ཀྱི་རྣམ་སྨིན་ནི་ཡང་དག་པའི་ལྟ་བ་མ་སྐྱེས་པའི་
སོ་སོའི་སྐྱེ་བོ་རྣམས་ལ་བདེ་འགྲོར་མཐོ་རིས་སུ་འགྲོ་བ་ཙམ་བྱེད་ལ། ཡང་དག་
པའི་ལྟ་བ་ཕུན་སུམ་ཚོགས་པས་ནི་འཁོར་བ་ཐོག་མ་མེད་པ་ནས་ཞུགས་པའི་མ་
རིག་པའི་མུན་པ་མ་ལུས་པ་བསལ་ནས་སེམས་ཅན་གྱི་ཁམས་མ་ལུས་པའི་མདུན་
དུ་བདར་ཏེ་གོ་འཕང་མཆོག་མྱ་ངན་ལས་འདས་པར་འགྲོ་བར་འགྱུར་རོ། །དེ་
ལྟར་མཁས་པས་དེ་ཁོ་ན་ཉིད་ལ་ལྟ་བ་འདི་ཤིན་ཏུ་དོན་ཆེན་པོར་རིག་པར་བྱས་
ནས་དེ་ཉིད་མི་ཉམས་པར་བྱ་བའི་ཕྱིར་འབད་པར་བྱའོ། །གསུམ་པ་དམན་པ་ལ་
སྟོང་ཉིད་བསྟན་བྱ་མ་ཡིན་པ་ནི། དེ་ལྟར་ལྟ་བ་ཉམས་པའི་ཉེས་དམིགས་མཐོང་
ནས་སྣོད་མ་ཡིན་པ་ལ་བདག་མེད་བསྟན་པར་མི་བྱ་སྟེ། དོན་མ་ཡིན་པ་ཁོ་ནའི་
རྒྱུར་གྱུར་པའི་ཕྱིར་རོ། །ཇི་སྐད་དུ། བླན་ལ་ཉེ་བར་བསྟན་པ་ནི། །འཁྲུལ་པར་
འགྱུར་གྱི་ཞི་ཕྱིར་མིན། །ལག་འགྲོས་འོ་མ་འཐུང་བ་ནི། །དུག་འཕེལ་རྒྱུར་འགྱུར་
འབའ་ཞིག་གོ །ཞེས་གསུངས་པ་ལྟར་རོ། །དེའི་ཕྱིར་བདག་མེད་ཀྱི་ཆོས་ལ་མོས་
པ་དང་ བྲལ་ཞིང་བདག་འཛིན་ལ་མངོན་པར་ཞེན་པ་དམ་པ་མིན་པའི་མི་ལ་ནི་
ཉེས་སྤྱོད་ལས་ལོག་པའི་ཕྱིར་བདག་འཛིན་དང་མཐུན་པར་བསྟན་པ་མཆོག་ཡིན་ཏེ།
བདག་ལ་ཆགས་པས་ཕྱི་མར་བདག་ལ་ཕན་པ་དང་བདེ་བ་འདོད་པས་ཉེས་སྤྱོད་
ལས་ལོག་པ་ན་བདེ་འགྲོ་རྙེད་སླ་བར་འགྱུར་བས་སོ། །བདག་མེད་སྟོན་པ་ནི་མཆོག་
མ་ཡིན་ཏེ། སྤོང་བ་དང་ཕྱིན་ཅི་ལོག་ཏུ་རྟོག་པས་འདིའི་སྒོ་གསུམ་འཇོམས་པར་
འགྱུར་བའི་ཕྱིར་རོ། །དེའི་ཕྱིར་བདག་མེད་པ་འདི་བསྟན་པ་ན་བདག་མེད་ལ་ལོག་
ར་
3ti༤)



4t
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་ངོ་ད་བཞི་པ།
པར་ཞུགས་པའི་མཁས་པ་མིན་པ་གཅིག་ནི་ངན་འགྲོ་ཉིད་དུ་འགྲོ་ཡི་ཞི་བར་མ་
ཡིན་ལ། སྣོད་དུ་མི་རུང་བའི་ཐ་མལ་པ་མ་ཡིན་པ་མཆོག་ལ་ཉེ་བར་བསྟན་པ་ནི་
ཞི་བ་ཉིད་དུ་འགྲོ་ཡི་ངན་འགྲོར་མ་ཡིན་ནོ། །
བཞི་པ་བསྟན་བྱ་བདག་མེད་ཀྱི་མཚན་ཉིད་ནི། གང་ཞིག་དམ་པ་མ་ཡིན་
པ་ལ་བསྟན་བྱ་མ་ཡིན་ཞིང་དམ་པ་རྣམས་ལ་བསྟན་པར་ བྱ་བ་བདག་མེད་པ་དེ་
གང་ཞིག་ཡིན་ཞེ་ན། མྱ་ངན་ལས་འདས་པའི་གྲོང་ཁྱེར་དུ་འཇུག་པ་ལ་འདི་གཅིག་པུ་
ཟླ་མེད་པའི་སྒོ་ཡིན་པས་ན་ཞི་སྒོ་གཉིས་པ་མེད་པ་དང༌། གང་མཐོང་ན་དངོས་པོ་
རྟེན་ཅན་རྟག་ཆད་ཀྱི་ལྟ་བ་ངན་པ་ཐམས་ཅད་འཇིག་པར་བྱེད་པ་དང༌། ཉན་ཐོས་
དང་རང་སངས་རྒྱས་དང་ རྫོ་གས་པའི་སངས་རྒྱས་རྣམས་ ཀྱི་ཡེ་ཤེས་ ཀྱི་ཡུལ་དུ་
གནས་པའམ། ཡང་ན་ཆོས་ཀྱི་སྐུ་དང་ཐ་མི་དད་པར་བཞུགས་པའི་སངས་རྒྱས་
ཀུན་གྱི་ཡེ་ཤེས་ ཀྱི་ཡུལ་དུ་གྱུར་པ་གང་ ཡིན་ པ་དེ་ནི་བདག་མེད་ཅེས་བྱ་བར་
བརྗོད་དོ། །ཇི་སྐད་བཤད་པའི་མཚན་ཉིད་ཅན་གྱི་བདག་མེད་འདི་ནི་སྐྱེ་བོ་བློ་
ཞན་པ་ལ་བསྟན་བྱ་མ་ཡིན་ཏེ། བདག་མེད་པའི་ཆོས་འདིའི་མིང་ཐམས་ཅད་སྟོང་
པ་ཞེས་པ་ཙམ་ལས་ཀྱང་ཟབ་མོའི་སྣོད་དུ་མི་རུང་བའི་དམ་པ་མིན་པ་ལ་འཇིགས་
པ་སྐྱེད་པའི་ཕྱིར་རོ། །འདི་ལྟར་བདག་མེད་པར་ལྟ་བ་ནི་སྟོབས་དང་ལྡན་པ་ཡིན་ཏེ།
དམ་པ་མ་ཡིན་པའི་ལྟ་བ་ཐམས་ཅད་དྲུངས་ནས་འབྱིན་བྱེད་ཡིན་པའི་ཕྱིར་རོ། །
དམ་པ་མ་ཡིན་པའི་ལྟ་བ་ནི་སྟོབས་ཞན་ཏེ། དྲུངས་ནས་དབྱུང་བྱ་ཡིན་པའི་ཕྱིར་རོ། །གང་
སྟོབས་དང་ལྡན་པ་ནི་སྟོབས་ཆུང་བ་ལ་འཇིགས་པ་སྐྱེད་དོ་ཞེས་བྱ་བ་འདི་ནི་ངེས་
} ༈ )



བཞི་བརྒྱ་པའི་རྣམ་བཤད།
པ་ཡིན་ཏེ། སྟོབས་ཞན་པ་ལ་འཇིགས་པ་མི་སྐྱེད་པའི་སྟོབས་ལྡན་ཞེས་བྱ་བ་གང་
ཞིག་འཇིག་རྟེན་ན་མཐོང་སྟེ། དཔེར་ན་སྟག་དང་སེངྒེ་ལ་སོགས་པ་སྟོབས་ལྡན་
རྣམས་མཐོང་བ་ཙམ་གྱིས་གཞན་འཇིགས་པ་སྐྱེ་བ་བཞིན་ནོ། །གསུམ་པ་ཟབ་མོ་
རྩོད་ཕྱིར་མིན་པར་བསྟན་པ་ལ་དངོས་དང་ཞར་བྱུང་གཉིས་ཀྱི། དང་པོ་ནི། གལ་
ཏེ་བདག་མེད་པ་འདི་ལྟ་ངན་ཐམས་ཅད་འཇོམས་པར་བྱེད་པ་ཡིན་ན། དེའི་ཕྱིར་
ལྟ་བ་ངན་པའི་གཞན་དབང་དུ་གྱུར་ པའི་ ཕས་ཀྱི་རྒོལ་བ་ཚར་བཅད་ཅིང་ཟིལ་
གྱིས་མནན་པའི་ཆེད་དུ་ཆོས་འདི་སྣོད་དག་ལ་བསྟན་པར་བྱ་བ་ཡིན་ནོ་ཞེ་ན་དེ་ནི་
མ་ཡིན་ཏེ། བདག་མེད་པའི་དོན་འདི་དེ་བཞིན་གཤེགས་པ་རྣམས་ཀྱིས་རྒོལ་བ་
གཞན་ཟིལ་གྱིས་མནན་པའི་ཕྱིར་དང༌། རྩོད་པའི་ཆེད་དུ་མ་གསུངས་ཏེ། རྣམ་
པར་དག་པའི་སྒོ་སྟོང་པ་ཉིད་དུ་བསྟན་པའི་ཕྱིར་རོ། །རྩོད་པའི་ཆེད་དུ་བསྟན་པ་
མ་ཡིན་པ་དེ་ལྟ་ནའང་བདག་མེད་པའི་ཆོས་འདི་དད་པ་ཅན་གྱི་རྒྱུད་ལ་སྐྱེས་པ་ན་
གཞན་སྨྲ་བ་ངན་པ་རྣམས་ཀྱི་ལོག་རྟོག་ལྡོག་སྟེ། ཉོན་མོངས་པའི་འཆིང་བ་ཐམས་
ཅད་བསྲེག་པའི་བདག་ཉིད་ཅན་ཡིན་པའི་ཕྱིར་རོ། །
དཔེར་ན་མེ་ནི་བཙོ་བ་ལ་སོགས་པའི་དོན་དུ་ཡིན་གྱི་བུད་ཤིང་བསྲེག་
པའི་ཆེད་དུ་མ་ཡིན་མོད། དེ་ལྟ་ནའང་མེ་སྲེག་བྱེད་ཀྱི་རང་བཞིན་ཡིན་པའི་ཕྱིར་
མངོན་པར་འདོད་པའི་དོན་སྒྲུབ་ཅིང་བུད་ཤིང་ཡང་བསྲེག་པ་བཞིན་ནོ། །སློབ་དཔོན་
གྱིས་ཀྱང་། རྩྭ་རྩེའི་ཆུ་ཡི་ཟིལ་པ་རྣམས། །ཉི་མའི་འོད་དང་མཇལ་བ་བཞིན། །
རྒོལ་བ་རྣམས་ཀྱི་རྩོད་དང་སྐྱོན། ཁྱོད་དང་མཇལ་ན་འཇིག་པར་འགྱུར། །ཞེས་
ན་
|



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གསུངས་སོ། །ཇི་ལྟར་ན་ཆོས་འདི་དད་པ་ཅན་གྱི་རྒྱུད་ལ་སྐྱེས་པ་ན་གཞན་གྱི་སྨྲ་
བ་སྲེག་ཅེ་ན། རང་བཞིན་སྟོང་པ་ཉིད་ཀྱི་ཆོས་འདིའི་བདུད་རྩིའི་རོ་གང་གི་ཐོས་
བསམ་སྒོམ་གསུམ་གྱི་ལྕེའི་དབང་པོས་ཤེས་ཤིང་མྱོང་བ་འགྱུར་བ་དེ་ནི་དེ་ལས་
གཞན་པའི་ལྟ་བའི་རོ་ལ་མནོག་མེད་པར་མཐོང་བའི་ཕྱིར་དེ་ལས་གཞན་པའི་ལྟ་
བ་ལ་མི་དགའོ། །གང་གི་ཕྱིར་དེ་ལྟར་ཡིན་པ་དེས་ན་རང་བཞིན་སྟོང་པ་ཉིད་ཀྱི་
ཆོས་འདི་ནི་གང་གིས་རྟོགས་པ་དེའི་རྒྱུད་ལ་ལྟ་བ་ངན་པ་ཐམས་ཅད་སླར་མི་སྐྱེ་
བར་མཐོང་བའི་ཕྱིར། དམ་པ་མ་ཡིན་པའི་ལྟ་བ་ཐམས་ཅད་འཇིག་པའི་སྒོ་དང་
འདྲ་བར་བསྟན་བཅོས་བྱེད་པོ་བདག་ལ་སྣང་ངོ་ཞེས་སློབ་དཔོན་དམ་པའི་ཆོས་
ཀྱི་བདུད་རྩིའི་རོ་མྱོང་བ་ལྟ་བུར་གྱུར་པས་སྐྱེ་བོ་བློ་དང་ལྡན་པ་རྣམས་ཡིད་ཚིམ་
པར་བྱེད་པའི་ཚིག་གསུངས་པའོ། །ཡང་ན་ལུང་གི་ཆོས་ལ་དགོངས་ནས་འཇིག་
པའི་སྒོ་དང་འདྲ་བར་སྣང་ཞེས་བཤད་དེ། མྱ་ངན་འདས་པའི་སྡུག་བསྔལ་རྒྱུ་བཅས་
གཏན་དུ་འཇིག་པ་ཡིན་ལ། དེར་རྗེས་སུ་འཇུག་པའི་སྒོ་ནི་རྣམ་པར་ཐར་པའི་སྒོ་
སྟོང་པ་ཉིད་རྟོགས་པའི་བདག་ཉིད་ཅན་ཡིན་ལ། བསྟན་པའི་ཆོས་ཀྱང་སློབ་དཔོན་
ལ་དེ་དང་འདྲ་བར་སྣང་ཞེས་པའོ། །གཉིས་པ་ལ་གཉིས་ཀྱི། དང་པོ་དམ་པ་བདག་
མེད་ལ་མི་སྐྱག་པའི་རྒྱུ་ནི། ཡང་ཅིའི་ཕྱིར་ཆོས་འདི་འཕགས་པ་རྣམས་སྐྲག་པའི་
རྒྱུར་མི་འགྱུར་ཞེ་ན། སྐྲག་པའི་རྒྱུ་བདག་ལ་ཆགས་པ་ལོག་པའི་ཕྱིར་རོ། །གང་
བདག་ལ་ཆགས་པ་དེ་ནི་དེ་དང་རྗེས་སུ་མཐུན་པའི་དངོས་པོའི་ལྟ་བ་འདོད་ཅིང་
མི་མཐུན་པའི་ཕྱིར་བདག་མེད་པའི་ལྟ་བ་ལ་མི་དགའ་བར་འགྱུར་གྱི། གང་ལ་དེ་



བཞི་བརྒྱ་པའི་རྣམ་བཤད།
ཁོ་ན་ཉིད་དུ་ཕྱི་ནང་གི་ཆོས་རྣམས་ལ་བདག་གམ་རང་བཞིན་མེད་སྙམ་དུ་དེ་ལྟར་
དགོངས་པ་ལ་གནས་པའི་འཕགས་པ་དེ་ནི་གང་མཐོང་བས་ཚིམ་པར་འགྱུར་བས་
བདག་ཡོད་པས་ག་ལ་དགའ་བར་འགྱུར། གང་མ་མཐོང་བས་བདག་ཆད་ཀྱིས་
དོགས་པས་སྐྲག་པ་སྐྱེ་བ་བདག་མེད་པས་འཇིགས་པ་ག་ལ་འགྱུར་ཏེ། དེ་དག་ནི་
ཡོད་པར་ལྟ་བས་རྗེས་སུ་ཆགས་པ་མེད་ཅིང་། བདག་མེད་པ་ལ་ཁོང་ཁྲོ་བ་མེད་
པ་དེའི་ ཕྱིར་ མྱ་ངན་ལས་འདས་པ་ནི་དམ་པ་རྣམས་ ཀྱི་གནས་ཡིན་པའི་ ཕྱིར་
བདག་མེད་པ་དེ་དག་ནི་འཇིགས་པའི་རྒྱུ་མ་ཡིན་ནོ། ། །
གཉིས་པ་ཆོས་འདོད་ལ་བརྩེ་བར་བྱ་བ་ནི། སྡུག་བསྔལ་མཐའ་ཡས་པའི་
རྒྱ་དངོས་པོ་ལྟ་བ་ལ་སྦྱོར་བའི་སྒོ་ནས་དོན་མ་ཡིན་པ་འཁོར་བའི་སྡུག་བསྔལ་མུ་
མཐའ་མེད་པའི་ས་བོན་དུ་གྱུར་པའི་མུ་སྟེགས་ཅན་གྱི་སྤྲུལ་དངོས་པོ་དང་དངོས་
པོ་མེད་ པར་ལྟ་བའི་ཚེར་མ་ཤིན་ཏུ་ཐིབས་ པོའི་ ཚང་ཚིང་ དང་ ལྡན་ པ་ མང་ པོ་
རྣམས་ཀྱིས་འཇིག་རྟེན་མྱ་ངན་ལས་འདས་པའི་ལམ་བཟང་ པོ་ནས་བཀུག་སྟེ།
ལྟ་བ་ངན་པའི་ཚེར་མའི་ཚང་ཚིང་དུ་བཅུག་ནས་ཐར་པ་ཆ་མཐུན་གྱི་དགེ་བའི་
སྲོག་གི་དབང་པོ་གཅད་པའི་སྒོ་ནས་ཉི་མ་རེ་རེ་ཞིང་གསོད་པར་བྱེད་པ་མཐོང་
ནས་འཁོར་བ་ལས་གྲོལ་བའི་ཆོས་འདོད་པའི་སྐྱེ་བོ་ལ་ཆོས་འདིའི་ རང་བཞིན་
ཁོང་དུ་ཆུད་པའི་བྱང་ཆུབ་སེམས་དཔའི་རིགས་ཅན་སུ་ཞིག་སྙིང་བརྩེ་སྐྱེ་བར་མི་
འགྱུར། སྙིང་བརྩེ་བ་ལས་ཀྱང་གུས་པར་བྱས་ཏེ་དེ་ལ་གང་གིས་ན་འདི་སླར་ཡང་
མུ་སྟེགས་ཅན་གྱི་སྦྲུལ་གྱིས་འཕྲོག་པར་མི་འགྱུར་བ་དེ་ལྟར་རང་བཞིན་མེད་པའི་



གངས་ཅན་རིག་བཅུད་ལས། རྗེ་བཙུན་རེང་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ལམ་ཉེ་བར་བསྟན་པར་བྱའོ། །བཞི་པ་རང་བཞིན་གཞན་བསྟན་པ་ཕྲ་རགས་དབྱེ་
བ་ནི། ཅིའི་ཕྱིར་སེམས་ཅན་རྣམས་མུ་སྟེགས་ཅན་དང་རྗེས་སུ་འབྲེལ་གྱི་བདེ་
བར་གཤེགས་པ་དང་མ་ཡིན་ཞེ་ན། རགས་པ་དང་ཕྲ་བའི་ཕྱིར་རོ། །དེ་ཡང་འདི་
ལྟར་གཅེར་བུ་པ་རྣམས་ནི་གཙང་སྦྲ་སྤྱོད་པ་དང་བྲལ་བའི་ཕྱིར་ལུས་དྲི་མའི་འདམ་
གྱིས་གོས་ཤིང་འཁྲུས་རས་མེད་པ། གྲང་བ་དང་རླུང་དང་ཉི་མ་དང་སྐུ་འབལ་བ་
ལ་སོགས་པའི་སྡུག་བསྔལ་སྤྱད་པས་དག་པར་སྨྲ་སྟེ། དེ་དག་གི་ལུགས་དེ་དེ་ཡང་
མཐོང་བས་གོ་བྱ་ཡིན་པས་དེའི་ ཕྱིར་གོས་མེད་པ་རྣམས་ཀྱི་ཆོས་ནི་མིག་གིས་
འཛིན་ནོ། །བྲམ་ཟེ་རྣམས་ནི་རིགས་བྱེད་འདོན་པ་སྙིང་པོར་བྱེད་དེ། དེ་རྣམས་ཀྱི་
དེ་ནི་རྣ་བའི་ཡུལ་ཡིན་པས་དེའི་ཕྱིར་བྲམ་ཟེ་རྣམས་ཀྱི་ཆོས་ནི་རྣ་བ་ཡིས་འཛིན་
ནོ; ་ཤཱཀྱ་དངོས་པོ་རང་བཞིན་མེད་པར་ལྟ་བའི་ཉི་མས་སེམས་ཀྱི་རྒྱུད་ཀྱང་སྣང་
བར་བྱས་ཤིང་། ལྟ་བ་ངན་པའི་མ་རིག་པའི་མུན་པ་བཅོམ་པ། འདུས་བྱས་རྨི་
ལམ་དང་མིག་འཕྲུལ་དང༌ སྒྱུ་མ་ལ་སོགས་པ་དང་མཚུངས་པ་རང་བཞིན་མེད་
པར་མཐོང་བ། ཉོན་མོངས་པའི་དྲི་མ་མ་ལུས་པ་བསལ་བས་སེམས་ཀྱི་རྒྱུད་དྲི་མ་
མེད་པར་གྱུར་པ་རྣམས་ཀྱི་ཆོས་ནི་མཉམ་པར་བཞག་པ་ཁོ་ནས་གོ་བར་བྱ་བ་ཡིན་ཏེ།
དེའི་ཕྱིར་ཤཱཀྱ་པ་རྣམས་ཀྱི་ཆོས་ནི་ཡིད་ཀྱི་རྣམ་པར་ཤེས་པས་འཛིན་པ་དེའི་ཕྱིར་
ཐུབ་པའི་གཞུང་ལུགས་ཕྲ་བ་ཡིན་ནོ། །དེའི་ཕྱིར་མི་རྟོགས་པས་སྐྱེ་བོ་བསོད་ནམས་
འདོད་ཀྱང་སངས་རྒྱས་ཀྱི་ཆོས་ལ་མི་འཇུག་གོ །གལ་ཏེ་བློ་རགས་པའི་ཡུལ་ཡིན་
པའི་ཕྱིར་འཇིག་རྟེན་ཕྱི་རོལ་པའི་ཆོས་ལ་འཇུག་ན། ཁྱེད་ཀྱིས་ཀྱང་དེ་ལྟར་རྗེས་



བཞི་བརྒྱ་པའི་རྣམ་བཤད།
སུ་བསྒྲུབ་པར་རིགས་སོ་ཞེ་ན། བྲམ་ཟེ་རྣམས་ནི་བཟང་བརྗོད་དང་བཀྲ་ཤིས་དང་
སྦྱིན་སྲེག་དང་འགྱོད་ཚངས་ལ་སོགས་པ་བྱ་བ་དག་གིས་གཞན་ལས་རྙེད་བཀུར་
འདོད་པས་དེ་དག་གི་ཆོས་ནི་ཕྱི་འཆོས་པ་གཙོ་བོ་ཡིན་ལ། ཆོས་འདི་དང་ཡང་ཐར་པ་
འདོད་པ་རྣམས་འགལ་ཏེ། འཁོར་བའི་རྗེས་སུ་མཐུན་པའི་ཕྱིར་དང་
།ཁ་བསག་དང་
འབྲེལ་བའི་ཉེ་བའི་ཉོན་མོངས་པ་འཕེལ་བའི་རྒྱུ་ཡིན་པའི་ཕྱིར་ཤཱཀྱ་པ་རྣམས་མ་
བསྟན་ཏོ། །འདི་ལྟར་བྲམ་ཟེ་རྣམས་ཀྱི་ཆོས་ཕལ་ཆེར་ཕྱི་འཆོས་པར་བརྗོད་པར་
ཐར་པ་འདོད་པ་རྣམས་ཀྱི་སྤྱད་བྱ་མ་ཡིན་པ་དེ་བཞིན་དུ་གཅེར་བུ་པ་རྣམས་ཀྱི་སྐ་
འབལ་བ་ལ་སོགས་པའི་ཆོས་ཕལ་ཆེར་ཡང་སེམས་བླུན་པར་བྱེད་པ་ཉིད་བརྗོད་
པ་ཡིན་པས་ཐར་པ་འདོད་པས་སྤྱད་བྱ་མ་ཡིན་ནོ། །དེའི་ཕྱིར་དེ་དག་གིས་ཉེ་བར་
བསྟན་པ་རྗེས་སུ་མི་བསྒྲུབ་བོ། །གལ་ཏེ་དེ་དག་གིས་ཉེ་བར་བསྟན་པ་སྐྱོན་ཅན་
ཡིན་ན་ཅིའི་ཕྱིར་འཇིག་རྟེན་དེ་དག་ལ་གུས་ཤེ་ན། གང་གི་ཕྱིར་བྲམ་ཟེ་རྣམས་ཀྱི་
ཆོས་ཕྱི་འཆོས་པ་ཕལ་ཆེ་བ་དེའི་ཕྱིར་འདོན་པ་ཙམ་གྱིས་སེམས་རངས་པའི་འཇིག་
རྟེན་ཕལ་ཆེ་བ་རྣམས་རིག་བྱེད་འདོན་པ་སོགས་རིག་པ་ཡང་དག་པར་བླངས་པ་
ལས་བྲམ་ཟེ་རྣམས་ལ་གུས་པ་སྐྱེ་བར་འགྱུར་རོ། །ཇི་ལྟར་དེ་དག་གིས་རིག་པ་བླངས་
པས་གུས་པ་སྐྱེ་བ་དེ་བཞིན་དུ་སྐྲ་འབལ་བ་ལ་སོགས་པའི་ཉོན་མོངས་དང་དུ་
བླངས་པ་ལས་ངན་པ་ལ་མོས་པའི་འཇིག་རྟེན་ཕལ་ཆེར་གཅེར་བུ་པ་ལ་བརྩེ་བ་སྐྱེ་
བར་འགྱུར་རོ། །འདི་རྣམས་ཀྱི་སྐུ་འབལ་བ་ལ་སོགས་པའི་སྡུག་བསྔལ་ནི་སྡིག་
པ་ཟད་བྱེད་ཀྱི་ཆོས་སུ་མི་འགྱུར་ཏེ། ཉེས་སྤྱད་ཀྱི་ལས་ཀྱི་རྣམ་པར་སྨིན་པ་ཡིན་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པའི་ཕྱིར། དམྱལ་བ་པའི་སྡུག་བསྔལ་བཞིན། ཇི་ལྟར་གཅེར་བུ་པ་རྣམས་ཀྱི་སྡུག་
བསྔལ་ཆོས་སུ་མི་འགྱུར་བ་དེ་བཞིན་དུ་བྲམ་ཟེ་རྣམས་ཀྱི་སྐྱེ་བའང་མཐོ་རིས་ཐོབ་
བྱེད་ཀྱི་ཆོས་མ་ཡིན་ཏེ་ལས་ཀྱི་རྣམ་སྨིན་ཡིན་པའི་ཕྱིར། མིག་ལ་སོགས་པ་བཞིན་
ནོ༑ འདི་ནི་རིགས་བཞིའི་ནང་ནས་བྲམ་ཟེ་ཉིད་ཁོ་ན་སྦྱིན་སྲེག་ལ་སོགས་པའི་
ཆོས་སྤྱོད་པའི་རྟེན་ཡིན་པས་ཆོས་སོ་ཞེས་སྨྲ་བ་འགོག་པའོ། ། །
གཉིས་པ་ལེགས་བཤད་མདོར་བསྡུས་ཏེ་བསྟན་པ་ནི། གལ་ཏེ་སྐྱེ་བ་
དང་སྡུག་བསྔལ་ཆོས་མ་ཡིན་ན་ཆོས་གང་ཞིག་ཡིན་ཞེ་ན། སེམས་ཅན་ལ་གནོད་
པའི་བསམ་པ་དང་དེས་ཀུན་ནས་བསླངས་པའི་སྒོ་གསུམ་གྱི་ལས་ནི་འཚེ་བ་ཡིན་ལ།
མི་འཚེ་བ་ནི་དེ་ལས་བཟློག་པ་དགེ་བ་བཅུའི་ལས་ཀྱི་ལམ་དང༌། སྦྱིན་པ་དང་སྙན་
པར་སྨྲ་བ་ལ་སོགས་གང་ཅུང་ཟད་གཞན་ལ་ཕན་འདོགས་པ་རྣམས་ཀྱང་མི་འཚེ་
བའི་ཁོངས་སུ་འདུས་སོ། །དེ་བཞིན་གཤེགས་པ་རྣམས་ཀྱིས་མདོར་བསྡུ་ན་ངན་
འགྲོ་ལས་འཛིན་པའི་ཆོས་ནི་མི་འཚེ་བ་ཡིན་ནོ་ཞེས་གསུངས་སོ། །རང་བཞིན་
སྟོང་པ་ཉིད་བསྒོམ་པའི་རྣལ་འབྱོར་པའི་སེམས་ཆུ་ལ་ཆུ་བཞག་པའི་ཚུལ་དུ་ཡུལ་
སྟོང་ཉིད་ཀྱི་ངོ་བོར་སྐྱེ་མེད་དུ་གྱུར་པ་དེ་ཉིད་ཕྱིན་ཅི་ལོག་མཐའ་དག་ཟད་པ་དང་།
སླར་ཡང་རྣམ་པ་གཞན་དུ་མི་འགྱུར་བའི་ཕྱིར་མྱ་ངན་ལས་འདས་པའོ་ཞེས་དེ་བཞིན་
གཤེགས་པ་ཐམས་ཅད་ཀྱིས་གསུངས་ཀྱི། དངོས་པོའི་རང་གི་ངོ་བོ་སླར་མི་སྐྱེ་བ་
ཙམ་མྱ་ངན་ལས་འདས་པ་མ་ཡིན་ཏེ་རང་བཞིན་ལྡོག་པ་མེད་པའི་ཕྱིར་རོ། །འདི་
ལྷག་བཅས་དང་ལྷག་མེད་ཀྱི་མྱང་འདས་ཀྱི་རང་སྡེ་པ་གཞན་དག་ཉོན་མོངས་མ་
3
(༽



བཞི་བརྒྱ་པའི་རྣམ་བཤད།
ལུས་པ་སྤངས་ཤིང་ཕུང་པོ་མ་འགགས་པ་དང་། ཕུང་པོ་མ་ལུས་པ་འགགས་པ་ལ་
འདོད་པ་ལྟར་འདིར་མི་བཞེད་དེ། ཉོན་མོངས་མ་ལུས་པ་མ་སྤང་ཀྱང་མཐོང་ནས་
མྱང་འདས་མངོན་སུམ་དུ་བྱེད་དེ། རིགས་པ་དྲུག་ཅུ་པ་ལས། དེ་ཉིད་མཐོང་ཆོས་
མྱ་ངན་ལས། །འདས་ཤིང་བྱ་བ་བྱས་པའང་ཡིན། །ཞེས་བཤད་པས་སོ། །དེས་ན་
ཆོས་དབྱིངས་མངོན་སུམ་དུ་མཐོང་བ་ཉིད་མྱང་འདས་མངོན་སུམ་དུ་བྱས་པ་ཡིན་གྱི།
མྱང་འདས་མངོན་དུ་བྱེད་པ་ཕུང་པོ་མ་ལུས་པ་འགགས་པ་ལ་ལྟོས་མི་དགོས་ཏེ།
ཡང་དེ་ཉིད་ལས། དངོས་པོ་ཞིག་པས་འགོག་འགྱུར་གྱི། །འདུས་བྱས་ཡོངས་སུ་
ཤེས་པས་མིན། །དེ་ནི་སུ་ལ་མངོན་སུམ་འགྱུར། །ཞིག་ཤེས་པ་དེ་ཇི་ལྟ་བུ། །ཞེས་
གསུངས་སོ། །འདིར་ནི་མཐོང་ལམ་ཡན་ཆད་འཕགས་པའི་མཉམ་གཞག་རྣམས་
ཕུང་པོ་ལྷག་བཅས་ཀྱི་མྱང་འདས་སུ་བཞག་སྟེ། མཉམ་པར་བཞག་པ་ན་རྣལ་འབྱོར་
པ་རང་སྣང་ལ་འདུས་བྱས་ཀྱི་མཚན་མ་ཅིའང་མི་སྣང་། གང་ཟག་གཞན་ངོར་ཕུང་
པོའི་འཇུག་པ་མ་འགག་པའི་ཕྱིར་རོ། །ཆེའི་འདུ་བྱེད་བཏང་སྟེ་དག་པའི་ཞིང་གི་
པདྨའི་སྦུབས་སུ་ཡིད་ཀྱི་ལུས་ཙམ་གྲུབ་སྟེ། མཚན་མེད་ཀྱི་ཏིང་ངེ་འཛིན་ལ་བསྐལ་པ་
དཔག་ཏུ་མེད་པར་གནས་པའི་མྱང་འདས་ཞེས་བྱ་སྟེ། གཞན་སྣང་དུ་ཕུང་པོའི་
འཇུག་པ་མ་ལུས་ཞི་བའི་ཕྱིར་རོ། །སྐུ་གསུམ་ལ་མྱང་འདས་གཉིས་བཞག་པ་ནི།
ཇི་སྐད་དུ། ཕུང་པོར་བྱས་པའི་མྱ་ངན་འདས། །གཟུགས་སྐུ་གཉིས་ལ་བརྗོད་པ་
སྟེ༑ ༑ཕུང་པོ་ཀུན་དང་བྲལ་བའི་ཕྱིར། །ཆོས་ཀྱི་སྐུ་ལ་ཕུང་པོ་མེད། །ཅེས་བཤད་
པ་ལྟར་ཤེས་པར་བྱའོ། །དེ་ལྟར་མི་འཚེ་བ་དང་སྟོང་ཉིད་དེ་དག་ནི་མཐོ་རིས་དང་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བྱང་གྲོལ་ཐོབ་པར་བྱེད་པ་སྟེ། དེའི་ཕྱིར་བདེ་བར་གཤེགས་པའི་བསྟན་པ་འདིར་
ནི་དེ་གཉིས་འབའ་ཞིག་བདག་ལེགས་སུ་འདོད་པ་རྣམས་ཀྱིས་བསྟེན་པར་ བྱ་
བར་བསྟན་ཏོ། །ཡང་ན་སངས་རྒྱས་ཀྱི་བསྟན་པ་འདི་ཁོ་ནར་མཐོ་རིས་དང་བྱང་
གྲོལ་ཐོབ་པའི་ཐབས་འདི་གཉིས་ཡོངས་སུ་དག་པར་དམིགས་ཀྱི་གཞན་དུ་མ་
ཡིན་ནོ་ཞེས་བྱ་བའི་དོན་ཏོ། །ཡང་ཅིའི་ཕྱིར་ཕྱི་རོལ་པ་དག་དེ་བཞིན་གཤེགས་
པས་བསྟན་པ་འདི་མཐོང་བཞིན་དུའང་ཆོས་འདི་གཉིས་ལ་མི་འཇུག་ཅེ་ན། རང་
གི་ཕྱོགས་ལ་ཆགས་པའི་ཕྱིར་རོ། །འདི་ལྟར་རང་གི་ཕྱོགས་ལ་ཆགས་པ་ནི་འཇིག་
རྟེན་ཐམས་ཅད་ལ་ཐོག་མ་མེད་པ་ནས་གོམས་པས་རང་གི་སྐྱེ་སའི་ཡུལ་བཞིན་དུ་
སྡུག་ཅིང་ཡིད་དུ་འཐད་པ་དེ་ལ་ཆགས་པ་ཡོངས་སུ་བཏང་བར་མི་ནུས་ན། རང་
ཕྱོགས་དེའི་ཟློག་པར་བྱེད་པའི་རྒྱུ་དེ་དང་འགལ་བ་མི་འཚེ་བ་དང་སྟོང་པ་ཉིད་
ཅེས་བྱ་ བའི་ ཆོས་གཉིས་པོ་འདི་ ཕྱི་རོལ་པ་ཁྱོད་ལ་ རྒྱུ་ གང་གིས་ན་ སྡུག་པར་
འགྱུར་ཏེ་མི་འགྱུར་བ་ཁོ་ནའོ། །དེའི་ཕྱིར་རང་གི་ལྟ་བ་ལ་མངོན་པར་ཞེན་པས་
བྱིས་པ་རྣམས་སངས་རྒྱས་ཀྱི་ཆོས་འདི་ལ་མི་འཇུག་གོ། །
གསུམ་པ་ལེགས་བཤད་བླང་བར་གདམས་པ་ནི། ཇི་ལྟར་མཁས་པས་
རང་གི་སྐྱེ་ས་ཡིན་ཡང་རྒུད་པའི་རྒྱུར་མཐོང་ན། དེ་ལ་རེ་བ་སྤངས་ནས་འབྱོར་
པའི་ཡུལ་གཞན་ལ་བརྟེན་པ་དེ་བཞིན་དུ་རིགས་པའི་དོན་ཡོན་ཏན་དང་ལྡན་པ་
ནི་གཞན་གྱི་གཞུང་ལུགས་ལས་ཀྱང་བློ་ལྡན་ལེགས་པ་འདོད་པས་བླང་བར་བྱ་སྟེ།
དཔེར་ན་ཉི་མ་ནི་ཕྱོགས་ལྷུང་དང་བྲལ་བའི་ཕྱིར། ས་སྟེང་གི་མིག་ལྡན་ཀུན་གྱི་



བཞི་བརྒྱ་པའི་རྣམ་བཤད།
སྣང་བའི་ བྱ་ བ་ སྤྱི་མཐུན་ དུ་ བྱེད་ པ་མ་ཡིན་ནམ་ སྟེ་ ཡིན་ པ་དེ་ བཞིན་དུ་ཆོས་
འདིའང་ གལ་ཏེ་ཉམས་ སུ་ བླངས་ན་ རང་ གཞན་ གྱི་ སྡེ་ པ་ཐམས་ཅད་ལ་ ཕན་
འདོགས་པ་ཁོ་ན་ཡིན་གྱི། འགའ་ཞིག་ཏུ་ཕྲག་དོག་གིས་གནས་པ་མ་ཡིན་ནོ། །
དེའི་ཕྱིར་དེ་ལྟར་རིག་པར་བྱས་ནས་གུས་པར་བྱ་སྟེ་ཆོས་གཉིས་པོ་འདི་བདག་ཏུ་
བྱ་བར་རིགས་སོ། །རྣལ་འབྱོར་སྤྱོད་པ་བཞི་བརྒྱ་པ་ལས། བལྟ་བར་བྱ་བ་དགག་
པ་བསྒོམ་པ་བསྟན་པ་སྟེ་རབ་ཏུ་བྱེད་པ་བཅུ་གཉིས་པའི་འགྲེལ་པའོ།། །། །
གསུམ་པ་དབང་དོན་དགག་པ་ལ། ཆོས་རྣམས་རང་བཞིན་བདེན་པ་དགག
བདེན་མེད་སྒྱུ་མ་སོགས་དང་མཚུངས་པ་གཉིས་ཀྱི། དང་པོ་ལ། གཟུང་བྱ་དབང་
དོན་བདེན་པ་དགག འཛིན་བྱེད་ཡུལ་ཅན་བདེན་པ་དགག བདེན་མེད་ངོ་མཚར་
རྒྱུར་བསྟན་པ་དང་གསུམ་གྱི། དང་པོ་ལ་སྤྱིར་དགག་པ་དང༌། སོ་སོར་ཕྱེ་སྟེ་
དགག་པ་གཉིས་ཀྱི། དང་པོ་ལ་དགག་པ་དངོས། བཀག་པའི་མཇུག་བསྡུ།
རིགས་པ་གཞན་བསྟན་པ་གསུམ་གྱི། དང་པོ་ནི། རིགས་པའི་དོན་ནི་གཞན་ལས་
ཀྱང༌། །བློ་ལྡན་ལེགས་པར་འདོད་པས་བླང་། །ཞེས་གང་སྨྲས་པ་བླང་བྱར་གྱུར་
པའི་རིགས་པ་དེ་གང་ཞེ་ན། ཕྱི་ནང་གི་ཆོས་རྣམས་རང་བཞིན་གྱིས་བདག་མེད་
པར་མཐོང་བའོ། །ཆོས་རྣམས་རང་བཞིན་མེད་དོ་ཞེས་རྟོགས་པར་མི་ནུས་ཏེ། བུམ་
པ་སོགས་དང་སྔོན་པོ་ལ་སོགས་པའི་རང་བཞིན་མངོན་སུམ་གྱིས་དམིགས་པའི་
ཕྱིར་རོ། །ཡོད་པ་མ་ཡིན་པའི་རི་བོང་གི་རྭ་ལ་སོགས་པ་ནི་མངོན་སུམ་དུ་ཡོད་པ་
མ་ཡིན་ནོ་ཞེ་ན། དེ་ཡང་མི་རིགས་ཏེ་ཇི་ལྟར་རྩྭ་དང་ཤིང་ལ་སོགས་པ་ལ་བརྟེན་
རྟེ



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ནས་ཁྱིམ་དུ་འདོགས་པ་དང༌། ཕུང་པོ་ལ་བརྟེན་ནས་བདག་ཏུ་འདོགས་པ་ལྟར།
འབྱུང་བ་བཞི་དང་འབྱུང་འགྱུར་གྱི་རྫས་བརྒྱད་ལ་བརྟེན་ནས་བུམ་པར་འདོགས་
ལ་གང་གི་ཚེ་མིག་གིས་གཟུགས་མཐོང་བ་དེའི་ཚེ་ན་བུམ་པའི་ཆ་ཐམས་ཅད་ཁོ་
ན་མཐོང་བར་མི་འགྱུར་ཏེ། བུམ་པ་ནི་རྫས་བརྒྱད་ཀྱི་བདག་ཉིད་ཡིན་པའི་ཕྱིར་
དང༌། མིག་གིས་གཟུགས་མཐོང་གི་དྲི་ལ་སོགས་པ་མ་ཡིན་ཏེ་ཡུལ་ཐ་དད་པའི་
ཕྱིར་རོ། །དེ་བས་ན་འཇིག་རྟེན་རྣམས་མ་དཔྱད་པར་རང་གིས་རྟོགས་པ་ཚད་མར་
བྱས་ནས་བདག་གིས་བུམ་པ་མངོན་སུམ་དུ་བྱས་སོ་ཞེས་ཅི་རུང་རུང་དུ་སྨྲ་བར་
བྱེད་ཀྱི། བུམ་པ་མངོན་སུམ་མོ་ཞེས་ཕྱོགས་གཅིག་མཐོང་བས་ཐམས་ཅད་མཐོང་
བ་ཡིན་ནོ་ཞེས་རྣམ་པར་འབྱེད་པ་ལ་མཁས་པའི་དེ་ཉིད་རིག་པ་སུ་ཞིག་སྨྲ་སྟེ་སྨྲ་
བར་མི་འོས་སོ། །འང་ཞེས་པ་བུམ་པའི་ཉེ་བར་ལེན་པ་སྔོན་པོ ལ་སོགས་པ་ལ་
ཡང་མངོན་སུམ་མེད་པར་སྟོན་པའོ། །བུམ་པ་མངོན་སུམ་ཡིན་པ་དགག་པའི་རྣམ་
པར་དཔྱོད་པའི་རིགས་པ་འདི་ཉིད་ཀྱིས་བློ་མཆོག་དང་ལྡན་པའི་མཁས་པས་དྲི་
ཞིམ་སྣལ་མའི་མེ་ཏོག་དང་པདྨ་ཨུཏྤལ་ཙནྡན་ལ་སོགས་པ་སྣའི་དབང་པོའི་ཡུལ་
ཐམས་ཅད་དང་། མངར་བ་བུ་རམ་དང་ལན་ཚྭ་དང་ནིམ་པ་ལ་སོགས་པ་ལྕེའི་དབང་
པོའི་ཡུལ་ཐམས་ཅད་དང་། འཇམ་པ་ཤིང་བལ་དང་བྱེ་མ་དང་རྡོ་བ་ལ་སོགས་པ་
ལུས་ཀྱི་དབང་པོའི་ཡུལ་ཐམས་ཅད་དག་མངོན་སུམ་ཡིན་པའང་སོ་སོར་དགག་
པ་ཤེས་པར་བྱ་སྟེ། འདི་ལྟར་དེ་དག་ཀྱང་རྫས་བརྒྱད་ཀྱི་བདག་ཉིད་ཡིན་པའི་ཕྱིར་
བདག་ཉིད་ཇི་ལྟ་བའི་དབང་པོ་རྣམས་ཀྱིས་ཡུལ་རེ་རེ་ཁོ་ན་འཛིན་གྱི། ཐམས་
S{ |



བཞི་བརྒྱ་པའི་རྣམ་བཤད།
ཅད་མི་འཛིན་པའི་ཕྱིར་སྣལ་མའི་མེ་ཏོག་དང་བུ་རམ་ལ་སོགས་པ་མངོན་སུམ་
ཡིན་ནོ་ཞེས་བྱ་བ་ཡང་འཇིག་རྟེན་གྱི་ཐ་སྙད་ཙམ་དུ་ཟད་ཀྱི། དེ་ཁོ་ན་ཉིད་རིག་
པའི་མཁས་པ་སུ་ཞིག་སྨྲ་བར་འགྱུར། གལ་ཏེ་བུམ་པ་གཟུགས་ལས་ཐ་མི་དད་
པའི་ཕྱིར་གཟུགས་མཐོང་བས་བུམ་པ་ཐམས་ཅད་མཐོང་བར་འགྱུར་རོ་ཞེ་ན། དེ་
ཡང་སྙིང་པོ་མེད་དེ། འདི་ལྟར་གལ་ཏེ་གཟུགས་ཙམ་ཞིག་མཐོང་བ་ཡིས་བུམ་པའི་
མཐོང་བའི་ཆ་དེ་ཐམས་ཅད་མཐོང་བར་འགྱུར་ན་ནི། དྲི་ལ་སོགས་པ་རྫས་གཞན་
བདུན་པོ་རྣམས་མ་མཐོང་ བ་ ཡིས་གཟུགས་མཐོང་བར་འདོད་ པའང་མ་མཐོང་
བར་ཅིའི་ཕྱིར་མི་འགྱུར། འཇིག་རྟེན་ན་ཡང་ཕལ་ཆེ་བས་བརྗོད་པ་མཐོང་སྟེ། མོན་
སན་སྡེའུ་ལ་སོགས་པ་ཡོད་ཀྱང་ཤས་ཆེ་བས་མོན་སྲན་གྲེའུའི་ཕུང་པོ་ཞེས་བརྗོད་པ་
བཞིན་ནོ། །གལ་ཏེ་བུམ་པ་ལ་མངོན་སུམ་མེད་ཀྱང་བུམ་པའི་གཟུགས་ལ་མངོན་
སུམ་ཡོད་ལ། དེའི་ཕྱིར་བརྒྱུད་ནས་བུམ་པའང་མངོན་སུམ་དུ་འགྱུར་རོ་ཞེ་ན། དྲི་
ལ་སོགས་པ་དང་མ་འབྲེལ་བའི་གཟུགས་འབའ་ཞིག་ཁོ་ན་ལའང་མངོན་སུམ་
ཉིད་ནི་ཡོད་པ་མ་ཡིན་ཏེ། གང་གི་ཕྱིར་གཟུགས་དེ་ལ་ཕ་རོལ་རྒྱབ་ཀྱི་ཆ་དང་ཆུ་
རོལ་མདུན་གྱི་ཆ་དང་དབུས་དཀྱིལ་གྱི་ཆ་རྣམས་ཡོད་པའི་ཕྱིར་དང༌། དེ་དག་ལ་
ཡང་སྔར་ཕ་རོལ་དང་ཚུ་རོལ་དང་དབུས་ཀྱི་ཆ་གཞན་ཡོད་ཅིང༌། དེ་དག་ལའང་
གཞན་ཡིན་ཞིང་དེ་དག་ལའང་གཞན་ཞེས་རྣམ་པར་ཕྱེ་བ་རྡུལ་ཕྲ་རབ་ཀྱི་མཐར་
ཐུག་པར་གནས་ལ། རྡུལ་ལའང་ཕ་རོལ་དང་ཚུ་རོལ་དང་དབུས་ཀྱི་ཆ་ཤས་ཡོད་
དང་མེད་ཅེས་དཔྱད་པ་དེ་ཡང་དེར་འཇུག་པར་འགྱུར་ལ། གལ་ཏེ་མདུན་རྒྱབ་ལ་
༢.
དུ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
སོགས་པའི་ཆ་ཡོད་ན། དེའི་ཕྱིར་བུམ་པ་ལ་སོགས་པ་བཞིན་དུ་རྡུལ་ཕྲ་རབ་ཉམས་
པར་འགྱུར་རོ། །ཅི་སྟེ་ཆ་མེད་ན་ནི་གཟུང་དུ་མེད་པའི་ཕྱིར་མེད་པར་འགྱུར་རོ། །
གཉིས་པ་ནི། གང་གི་ཕྱིར་དེ་ལྟར་ཡིན་པ་དེའི་ཕྱིར་མངོན་སུམ་ཉིད་མ་གྲུབ་ཅིང་
བསྒྲུབ་པར་བྱ་བ་ཡིས་གཞན་གྱི་མངོན་པར་འདོད་པའི་བསྒྲུབ་བྱ་དངོས་པོ་རང་
བཞིན་དང་བཅས་པ་འགྲུབ་པར་མི་འཐད་དོ། །གསུམ་པ་ནི། གཞན་ཡང་དབང་
པོ་གཟུགས་ཅན་གྱི་ཡུལ་ཀུན་ལ་བརྟགས་པ་ན་ཀུན་ཀྱང་ རང་གི་ཡན་ལག་ཅན་
ལ་ལྟོས་ནས་ཡན་ལག་ཏུ་གྱུར་ནས་སླར་རང་གི་ཡན་ལག་ལ་ལྟོས་ནས་ཡན་ལག་
ཅན་དུ་འགྱུར་ཏེ། འདི་ལྟར་བུམ་པ་ནི་རང་གི་ཉེ་བར་ལེན་པ་རྫས་བརྒྱད་ལ་ལྟོས་
ནས་ཡན་ལག་ཅན་ཡིན་ལ། དེ་དག་ཀྱང་རང་གི་ཡན་ལག་རྡུལ་ཕྲ་རབ་ལ་ལྟོས་
ནས་ཡན་ལག་ཅན་ཡིན་ཞིང་རྡུལ་ཕྲན་རྣམས་ཀྱང་མདུན་དང་རྒྱབ་ཀྱི་ཆ་ལ་ལྟོས་
ནས་ཡན་ལག་ཅན་དུ་འགྱུར་ བས་ རང་གི་ངོ་བོས་གྲུབ་པའི་ཡན་ལག་དང་ཡན་
ལག་ཅན་ཡོད་པ་མ་ཡིན་ཏེ། དེའི་ཕྱིར་བུམ་པ་ལ་སོགས་པ་མངོན་སུམ་དུ་མེད་དོ། །
ཇི་ལྟར་གཟུགས་ཀྱི་མཐའ་རྡལ་ཕྲན་ལ་ཆ་ཡོད་མེད་དཔྱད་ན་མ་གྲུབ་པ་
དེ་བཞིན་དུ་མིང་གི་མཐའ་ཡི་གེ་ལའང་རྣམ་པར་དཔྱད་ན་མ་གྲུབ་སྟེ། དེའི་ཕྱིར་
ཡི་གེའི་རང་བཞིན་གྱི་བརྗོད་པའང་འཇིག་རྟེན་འདི་ན་ཐ་སྙད་ཙམ་ད་ཡོད་ཀྱི་རང་
གི་ངོ་བོས་ཡོད་པ་མ་ཡིན་ནོ། །ཡང་ན་བུམ་པ་ལ་སོགས་པ་མེད་ན་དེའི་རྗོད་བྱེད་
ཡི་གེའི་བརྗོད་པའང་མེད་ལ། དོན་མེད་ན་ཤེས་བརྗོད་དག་མི་འཇུག་པའི་ཕྱིར་རོ་
ཞེས་པའོ། །གཉིས་པ་སོ་སོར་ཕྱེ་སྟེ་དགག་པ་ལ། ཡུལ་གྱི་རང་བཞིན་དབང་པོས་
38)



བཞི་བརྒྱ་པའི་རྣམ་བཤད། །
འཛིན་པ་དགག་པ་དང༌། ཡིད་ཀྱིས་འཛིན་པ་དགག་པ་གཉིས་ཀྱི། དང་པོ་ལ།
བལྟ་བྱ་དགག མཉན་བྱ་དགག་པ་གཉིས་ཀྱི། དང་པོ་ལ། ཡུལ་དགག་པ་དང༌།
ཡུལ་ཅན་དགག་པ་གཉིས་ཀྱི། དང་པོ་ལ། རང་སྡེ་དགག་པ་དང་། གཞན་སྡེ་
དགག་པ་གཉིས་ཀྱི། དང་པོ་ནི། རང་སྡེ་བྱེ་བྲག་ཏུ་སྨྲ་བ་དག་གཟུགས་ཀྱི་སྐྱེ་
མཆེད་ནི་ཁ་དོག་དང་དབྱིབས་གཉིས་ཀྱི་བདག་ཉིད་ཡིན་ལ། དེ་དང་ལྡན་པའི་སྒོ་
ནས་ བུམ་ པ་ བལྟ་ བྱའི་ མངོན་ སུམ་ ཡིན་ ནོ་ ཞེས་ འདོད་ པ་ དེ་ དག་ གི་ ལྟར་ ན།
དབྱིབས་དེ་ཁ་དོག་ལས་གཞན་ནམ་གཞན་མ་ཡིན་པར་རྟོག་གྲང་། གལ་ཏེ་མདོག་
ལས་དབྱིབས་དོན་གཞན་དུ་རྟོག་ན་དབྱིབས་དེ་ཇི་ལྟ་བུར་ནི་མིག་གིས་འཛིན་
པར་འགྱུར་ཏེ། ཁ་དོག་ལས་གཞན་ཡིན་པའི་ཕྱིར། སྒྲ་ལ་སོགས་པ་བཞིན། འོན་
ཏེ་ཉེས་པ་དེ་སྤོང་བར་འདོད་པས་ཁ་དོག་ལས་གཞན་མིན་པར་གཅིག་ཏུ་འདོད་ན། ཇི་
ལྟར་ལུས་ཀྱིས་མུན་ཁུང་དབྱིབས་རིང་པོ་ལ་སོགས་པ་འཛིན་པ་ལྟར་མདོག་ཀྱང་
ཅིའི་ཕྱིར་འཛིན་པར་མི་འགྱུར་ཏེ། དེ་དག་གཅིག་ཡིན་པའི་ཕྱིར་དང༌། གཅིག་ལ་
བཟུང་བ་དང་མ་བཟུང་བའི་ཆ་གཉིས་སུ་མི་རུང་བའི་ཕྱིར་རོ། །དེ་ལྟར་རྣམ་པར་
དཔྱད་ན་དབྱིབས་དང་ཁ་དོག་དེ་ཉིད་དང་གཞན་དུ་མི་གྲུབ་ལ། དེ་ཉིད་དང་གཞན་མ་
གཏོགས་པར་གྲུབ་པའང་མི་འཐད་པས། དེའི་ཕྱིར་རྡུལ་ཕྲན་གྱི་བར་དུ་དཔྱད་ན་
མ་གྲུབ་པས་གཟུགས་ཀྱི་སྐྱེ་མཆེད་མ་གྲུབ་ལ། དེ་མེད་པས་ཀྱང་དེའི་སྒོ་ནས་འགའ་
ཡང་མངོན་སུམ་དུ་གྲུབ་པ་མེད་དོ། །
གལ་ཏེ་གཟུགས་ཀྱི་སྐྱེ་མཆེད་ནི་ཡོད་དེ། དེའི་རྒྱུ་འབྱུང་བ་ཆེན་པོ་བཞི་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ང་བཞི་པ།།
ཡོད་པའི་ཕྱིར་རོ་ཞེ་ན། གལ་ཏེ་གཟུགས་ཀྱི་རྒྱུ་འབྱུང་བ་ཆེན་པོ་དག་རང་གི་ངོ་
བོས་གྲུབ་ན་གཟུགས་ལས་ཐ་དད་པར་དམིགས་པ་ཞིག་ན། ཚོགས་པ་གཅིག་
པའི་རྫས་བརྒྱད་པོ་རྣམས་ནི་ལྷན་ཅིག་འབྱུང་བར་ངེས་པའི་ཕྱིར་འབྱུང་བ་ལས་ཐ་
དད་པའི་གཟུགས་ཀྱང་མ་དམིགས་ལ། གཟུགས་ནི་ལྟ་ཞིག་མ་གཏོགས་པར་དེར་
དེ་ལས་ཐ་དད་པ་གཟུགས་ཀྱི་རྒྱུ་འབྱུང་བའང་མི་སྣང་ངོ༌། །འོན་ཏེ་གཟུགས་དང་
ཐ་དད་པ་མ་ཡིན་པའི་གཟུགས་ཀྱི་རྒྱུ་ལས་གཟུགས་ཡོད་པར་རྗེས་སུ་དཔོག་ན།
དེ་ལྟར་ན་གཟུགས་ཀྱི་རྒྱུ་འབྱུང་བ་དང་གཟུགས་གཉིས་ཀའང་མིག་གིས་འཛིན་
པར་ཅིའི་ཕྱིར་མི་འགྱུར། འདི་ནི་རིགས་པ་མ་ཡིན་ཏེ། མཚན་ཉིད་ཐ་དད་པའི་
ཕྱིར་དང་། དབང་པོ་ཐ་དད་པའི་ཡུལ་ཡིན་པའི་ཕྱིར་རོ། །འདི་ལྟར་ས་ནི་བརྟན་
པ་དང་སྲ་བ་ཞེས་བྱ་བར་མཐོང་ལ། དེ་ཡང་ལུས་ཀྱི་རྟེན་གྱི་དངོས་པོ་གནས་པའི་
ཕྱིར། རྟེན་ཉིད་ཀྱིས་ན་བརྟེན་པ་ཞེས་བྱ་བ་མཐོང་ལ། དེའང་ལུས་ཀྱིས་འཛིན་ཏེ། །
དེའི་སྲ་བ་ལུས་ཀྱི་དབང་པོས་གཟུང་བྱ་ཡིན་པའི་ཕྱིར་རོ། །འདི་དེ་ལྟར་ཡིན་པ་
དེས་ན་རེག་པ་འབའ་ཞིག་ལ་སའོ་ཞེས་བརྗོད་པར་བྱའོ། །དེ་གཉིས་ཐ་མི་དད་
པའང་མེད་དེ། མཚན་ཉིད་དང་འཛིན་བྱེད་ཐ་དད་པའི་ཕྱིར། དེའི་ཕྱིར་དེ་ཉིད་
དང་གཞན་ཉིད་དང་བྲལ་བའི་དངོས་པོ་ངོ་བོ་ཉིད་ཀྱིས་གྲུབ་པ་ནི་རིགས་པ་མ་
ཡིན་ནོ། །དེ་ལ་གཟུགས་ཀྱི་རྒྱུ་ཡོད་པ་མ་ཡིན་ལ། དེ་མེད་པས་གཟུགས་ཀྱང་
ཡོད་པ་མ་ཡིན་ནོ། །གཉིས་པ། འདིར་ཁ་ཅིག་ན་རེ། བུམ་པ་ནི་བལྟ་བྱ་མ་ཡིན་
མོད། བལྟ་བྱ་ཉིད་དང་འབྲེལ་བས་བལྟ་བྱར་འགྱུར་ལ། བལྟ་བྱར་གྱུར་པས་མངོན་
.3S །



བཞི་བརྒྱ་ང་འི་རྣ་་བཤད།
(༩
སུམ་དུ་འགྱུར་ཟེར་རོ། །འདི་ཡང་མི་རིགས་ཏེ། གལ་ཏེ་བལྟ་བར་བྱ་བ་ཉིད་ནི་
སྐྱེས་པས་བུམ་པ་མངོན་པར་གསལ་བའམ་ཁྱད་པར་དུ་གྱུར་པ་ཞིག་ན་བུམ་པ་
འདི་ལ་བལྟ་བ་བྱ་བ་ཉིད་དགོས་པ་མེད་དེ། མཐའ་གཉིས་བརྟགས་ཏེ་དཔྱད་ན་
ཡོན་ཏན་འགའ་ཡང་ཡོད་པར་མི་འགྱུར་ཏེ། བལྟ་བར་བྱ་བ་ཉིད་དང་བལྟ་བྱ་མ་
ཡིན་པའི་ཡུལ་ལ་རྣམ་པར་བརྟག་ན་མི་རིགས་པས་སོ། །རྒྱུ་མཚན་དེས་ན་བལྟ་
བྱ་ཉིད་སྐྱེ་བ་མེད་པ་ལྟར་བལྟ་བྱ་མ་ཡིན་པའི་བུམ་པ་ལ་རྣམ་པ་ཐམས་ཅད་དུ་
བལྟ་བར་བྱ་བ་མི་རིགས་པས་བལྟ་བྱར་མ་གྱུར་པའི་བུམ་པ་ཡོད་པའི་ངོ་བོ་ཡོད་
པ་མ་ཡིན་ལ་ཡོད་པ་མ་ཡིན་པའི་བུམ་པ་ལ་ནི་བལྟ་བྱ་ཉིད་བརྟག་པ་འདི་ནི་མི་
རིགས་སོ། །
གཉིས་པ་ཡུལ་ཅན་དགག་པ་ནི། འདིར་སྨྲས་པ། ཡུལ་གཟུགས་ལ་
སོགས་པ་མངོན་སུམ་དག་ཡོད་པ་ཉིད་དེ། འཛིན་བྱེད་མིག་ལ་སོགས་པ་ཡོད་པའི་
ཕྱིར་རོ་ཞེ་ན། བཤད་པ། འདི་ན་མིག་ལ་སོགས་པ་ལྔ་པོ་ནི་སྤྱིར་འབྱུང་བ་ལས་
གྱུར་པ་ཉེ་བར་སྟོན་ལ་དེ་རྣམས་ཀྱི་བྱ་བ་ནི་ཡུལ་ཐ་དད་ཅིག་སྟེ། མིག་གིས་གཟུགས་
མཐོང་གི་སྒྲ་མི་ཐོས་ལ། རྣ་བས་སྒྲ་ཐོས་ཀྱི་གཟུགས་མི་མཐོང་ངོ༌། །གང་གི་ཚེ་དེ་
ལྟར། མིག་ནི་འབྱུང་འགྱུར་རྣ་དེ་བཞིན། མིག་གིས་མཐོང་གི་གཞན་གྱིས་མིན་པ་
དེའི་ཚེ་མིག་ལ་སོགས་པས་ཡུལ་རྟོགས་པ་ག་ལ་ཡོད་དེ། འཐད་པ་དང་བྲལ་བའི་
ཕྱིར་རོ། །གལ་ཏེ་མིག་ལ་སོགས་པ་མི་སྲིད་ན་འདི་རྣམས་ལས་ཀྱི་རྣམ་སྨིན་གྱི་ངོ་
བོར་ཇི་ལྟར་བཞག་ཅེ་ན། ཁོ་བོ་ཅག་འདིར་དངོས་པོ་རྣམས་རང་གི་ངོ་བོ་གྲུབ་པ་
35



སར་པ།
གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགོག་གི་མིག་སོགས་རྟེན་ཅིང་འབྲེལ་བར་འབྱུང་བའི་ལས་ཀྱི་རྣམ་པར་སྨིན་པ་
མི་འགོག་གོ །འོ་ན་མིག་ནི་འབྱུང་འགྱུར་སོགས་ཀྱི་ཉེས་པར་འགྱུར་རོ་ཞེ་ན། མི་
འགྱུར་ཏེ་དགེ་བ་དང་སྡིག་པ་སོགས། ལས་རྣམས་ཀྱི་རྣམ་པར་སྨིན་པ་ནི་རིགས་
པས་དཔྱད་ན་བསམ་པར་བྱ་བར་མི་ནུས་ཏེ་ཐུབ་པས་བསམ་གྱིས་མི་ཁྱབ་པ་ཉིད་
དུ་གསུངས་ཏེ། ལུང་ལས། སེམས་ཅན་ལས་ཀྱི་རྣམ་སྨིན་བསམ་ཡས་པས། །རླུང་
ལས་འཇིག་རྟེན་འདི་ཀུན་འབྱུང་འགྱུར་ཏེ། །མཚོ་དང་རི་དང་ལྷ་ཡི་གཞལ་མེད་
ཁང་། །རིན་པོ་ཆེས་ཕྱེས་ས་བོན་བཀྲམ་རྣམས་སོ། །རླུང་ལས་བྱུང་བའི་སྤྲིན་གྱིས་
ཆར་འབེབས་ཤིང་། །སླར་ཡང་རླུང་གིས་སྤྲིན་ནི་རབ་ཏུ་འཇིལ། །རླུང་ལས་འཇིག་
རྟེན་ལོ་ཐོག་རྒྱས་འགྱུར་ཏེ། །རླུང་གིས་འགྲོ་བ་ཀུན་ལ་བདེ་བ་འདྲེན། །ཞེས་
སོགས་གསུངས་སོ། །དེ་ལྟར་འཇིག་རྟེན་པ་ཐམས་ཅད་ཁས་བླང་བར་བྱའོ། ། །
གལ་ཏེ་མིག་ལ་སོགས་པ་ནི་རང་བཞིན་གྱིས་ཡོད་དེ་དེའི་འབྲས་བུ་རྣམ་
ཤེས་མཐོང་བའི་ཕྱིར་རོ་ཞེ་ན། གལ་ཏེ་རྣམ་ཤེས་རང་བཞིན་གྱིས་གྲུབ་ན་མིག་ལ་
སོགས་པ་ཡོད་པར་འགྱུར་ན་དེ་ནི་མ་ཡིན་ཏེ། འདི་ལྟར་ལྟ་བའི་སྔོན་རོལ་དུ་མིག་
གི་རྣམ་པར་ཤེས་པ་ཡོད་པ་མ་ཡིན་ཏེ་བདག་པོའི་རྐྱེན་མ་ཚང་བའི་ཕྱིར། འོན་ཏེ་
ལྟ་བའི་ཕྱིས་ནས་ཡོད་པར་རྟོག་ན། གཟུགས་ལྟ་བ་ལ་ཤེས་པ་དོན་མེད་དེ། དེ་
མེད་པའི་སྔ་རོལ་དུ་ལྟ་བ་ཡོད་པའི་ཕྱིར་རོ། །འོན་ཏེ་རྟོག་པ་གསུམ་ལྟ་བ་དང་
ཤེས་པ་ཅིག་ཅར་བྱུང་བར་རྟོག་ན་མིག་ཤེས་སྐྱེ་བ་ལྟ་བའི་བྱེད་པ་དོན་མེད་པར་
འགྱུར་ཏེ་ཅིག་ཅར་འབྱུང་བའི་ཕྱིར། བ་ལང་གི་རྭ་གཡས་གཡོན་བཞིན་ནོ། །གང་
{{{-༽



བཞི་བརྒྱ་པ་འི་རྟར་བཤད།
གི་ཚེ་དེ་ལྟར་རྣམ་པར་ཤེས་པ་མི་སྲིད་པ་དེའི་ཚེ་མིག་ལ་སོགས་པ་ཡོད་པ་ཉིད་དུ་
བརྟགས་པ་མི་སྲིད་དོ། །གལ་ཏེ་མིག་ནི་བྱེད་པའི་ངོ་བོ་མ་ཡིན་གྱི། འོ་ན་ཅི་ཞེ་ན།
ལྟ་བའི་བྱེད་པ་པོའི་ངོ་བོ་ཡིན་ནོ། །དེས་ན་གསུམ་པ་བྱེད་པ་དོན་མེད་འགྱུར་ཞེས་
པ་མི་རིགས་སོ་ཞེ་ན། གལ་ཏེ་མིག་གིས་གཟུགས་དེ་ལྟ་བ་ན་མིག་དེ་ཡུལ་གྱི་ཡུལ་
དུ་སོང་ནས་སམ། འོན་ཏེ་མ་སོང་བར་ལྟ་གྲང་། གལ་ཏེ་མིག་ནི་ཡུལ་དང་ཕྲད་
ནས་འཛིན་པ་ཡུལ་གྱི་དྲུང་དུ་འགྲོ་བ་དང་ལྡན་པར་གྱུར་ན་ཟླ་བ་དང་སྐར་མ་ལ་
སོགས་པ་ཐག་རིང་བ་ན་གནས་པ་རྣམས་དུས་ཡུན་རིང་མོ་ཞིག་གིས་མཐོང་བར་
འགྱུར་གྱི་ཕྱེ་བ་ཙམ་གྱིས་མཐོང་བར་མི་འགྱུར་ན། ཕྱེ་བ་ཙམ་གྱིས་ཐག་རིང་བར་
གནས་པ་རྣམས་ཉེ་བ་ན་གནས་པ་ལྟར་མཐོང་བའི་ཕྱིར་འདི་ནི་མི་རིགས་སོ། །
གལ་ཏེ་མིག་ཕྲད་ནས་འཛིན་ན་མིག་ལ་ཧ་ཅང་ཉེ་བ་མིག་སྨན་དང་ཐུར་མ་སོགས་
དང༌། ཆེས་རིང་བའི་གཟུགས་དེ་དག་ཀྱང་གསལ་བར་ཅི་སྟེ་འཛིན་པ་མིན་ཏེ།
ཕྲད་པར་མཚུངས་པའི་ཕྱིར་རོ། །འདི་ནི་སྲིད་པའང་མ་ཡིན་པས་དེའི་ཕྱིར་མི་
རིགས་སོ། །གཞན་ཡང་གལ་ཏེ་མིག་ཕྱི་ནས་གཟུགས་མཐོང་ན། ཅི་སྟེ་གཟུགས་
མཐོང་ནས་འགྲོའམ་འོན་ཏེ་མ་མཐོང་བར་འགྲོ། གལ་ཏེ་གཟུགས་མཐོང་ནས་
དེའི་ཡུལ་དུ་མིག་འགྲོ་བར་རྟོག་ན། གཟུགས་ལྟ་བའི་ཕྱིར་མིག་ཡུལ་གྱི་དྲུང་དུ་
སོང་བས་ཡོན་ཏན་འགའ་ཡང་མེད་དེ། མ་སོང་བའི་སྔ་ནས་ཡུལ་དེ་འདི་ན་གནས་
པ་ཉིད་ཀྱིས་མཐོང་ཟིན་པའི་ཕྱིར་རོ། །ཅི་སྟེ་མ་མཐོང་བར་འགྲོ་ན། བལྟ་བར་
འདོད་པའི་ཡུལ་ངེས་པར་མཐོང་ཞེས་བྱ་བ་བརྫུན་པར་འགྱུར་ཏེ། ལོང་བ་ལྟར་
3 ད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
བལྟ་བྱར་འདོད་པའི་ཡུལ་མ་མཐོང་བའི་ཕྱིར་རོ། །ཅི་སྟེ་ཉེས་པ་དེ་སྤོང་བར་འདོད་
པས་མིག་གིས་ཡུལ་གྱི་དྲུང་དུ་མ་སོང་བར་འཛིན་པར་འདོད་ན། འདི་ན་གནས་
པའི་ མིག་ ཁོ་ནས་ཐག་ཉེ་རིང་དང་ བསྒྲིབས་མ་བསྒྲིབ་ ཀྱི་འགྲོ་བ་ཐམས་ཅད་
མཐོང་བར་འགྱུར་ཏེ། མིག་གང་ལ་ཡུལ་གྱི་དྲུང་དུ་འགྲོ་བ་ཡོད་པ་མིན་པ་མ་ཕྲད་
པར་འཛིན་པ་དེ་ལ་ཡུལ་ཐག་རིང་བ་མེད་ཅིང་བསྒྲིབས་པའང་མེད་པའི་ཕྱིར་ཏེ། །
ཐམས་ཅད་མ་ཕྲད་པར་མཚུངས་པའི་ཕྱིར་རོ། །འོ་ན་མིག་དང་ཡིད་དང་རྣ་བ་ནི་
ཡུལ་དང་མ་ཕྲད་ཅེས་ལུང་ལས་གསུངས་པ་ཅི་ཞེ་ན། དེ་ནི་ཕྲད་པ་འགོག་པ་ཡིན་
གྱི་མ་ཕྲད་པ་བསྒྲུབ་པ་མ་ཡིན་ཏེ། ཇི་སྐད་བཤད་པའི་རིགས་པས་གནོད་པའི་
ཕྱིར་དང་། རིགས་པ་དང་འགལ་བའང་དེ་བཞིན་གཤེགས་པས་མི་གསུངས་པའི་
ཕྱིར་རོ། །གཞན་ཡང་གང་གི་ཚེ་མིག་ལྟ་བའི་རང་བཞིན་ཡིན་པ་དེའི་ཚེ་ཐམས་ཅད་དུ་
རང་བཞིན་མི་ཉམས་པའི་ཕྱིར་རང་གི་བདག་ཉིད་ལ་ཡང་ལྟ་བར་འགྱུར་ཏེ། འདི་
ལྟར་འཇིག་རྟེན་ན་དངོས་ པོ་ ཀུན་གྱི་རང་བཞིན་དང པོར་ བདག་ ལ་སྣང་བར་
འགྱུར་ཏེ། དཔེར་ན་མེ་ཏོག་ཙམ་པ་ཀ་དང་ཨུཏྤལ་ལ་སོགས་པའི་དྲི་བསུང་དང་
པོར་རང་གི་རྟེན་ལ་དམིགས་ནས། ཕྱིས་དེ་དང་ཕྲད་པ་ལས་ཏིལ་ལ་སོགས་པ་ལའང་
མཐོང་བ་བཞིན་དུ། དེའི་ཕྱིར་མིག་ལྟ་བའི་རང་བཞིན་ཡིན་ན་མིག་ནི་མིག་རང་
ཉིད་ཀྱིས་འཛིན་པར་རྒྱུ་མཚན་གང་གིས་ན་འགྱུར་བ་མ་ཡིན། མིག་ནི་རང་གིས་
རང་ལ་ལྟ་བའང་མ་ཡིན་པས་གཞན་ལ་ལྟ་བར་ཡང་མ་གྲུབ་བོ། །མདོ་སྡེ་པ་གང་
དག་མིག་འབའ་ཞིག་ལ་ལྟ་བའི་ནུས་པ་མེད་དེ། མིག་དང་གཟུགས་དང་རྣམ་པར་



བཞི་བརྒྱ་ང་འི་རྣམ་བཤད།
།
ཤེས་པ་གསུམ་ཚོགས་ནས་གཟུགས་མཐོང་བར་འགྱུར་རོ་སྙམ་དུ་སེམས་པ་དེ་ལ་
སྙིང་པོ་མེད་དེ། འདི་ལྟར་མིག་ལ་ནི་གཟུགས་འཛིན་པའི་རྣམ་ཤེས་མེད་དེ་བེམས་
པོའི་རང་བཞིན་ཡིན་པའི་ཕྱིར། རྣམ་ཤེས་ལ་ཡང་གཟུགས་ལ་ལྟ་བའི་རང་བཞིན་
མེད་དེ་གཟུགས་ཅན་མ་ཡིན་པའི་ཕྱིར། ལྟ་བ་དང་རྣམ་ཤེས་གཉིས་ཀ་གཟུགས་
ལ་ཡོད་པ་མ་ཡིན་ཏེ། རྟོག་པའི་རང་ཞིན་མ་ཡིན་པའི་ཕྱིར་དང་ལྟ་བ་མ་ཡིན་པའི་
བདག་ཉིད་ཡིན་པའི་ཕྱིར་རོ། །དེ་ལྟར་དབང་པོ་དང་ཡུལ་དང་རྣམ་ཤེས་རྣམས་ལ་
གཟུགས་མཐོང་བའི་དོན་ཕན་ཚུན་མ་ཚང་བ་དེའི་ཕྱིར། དེ་དག་ཚོགས་པས་ཀྱང་
གཟུགས་ཇི་ལྟར་མཐོང་སྟེ། གཟུགས་མཐོང་བའི་ཡན་ལག་མ་ཚང་བའི་ཕྱིར། ལོང་
བ་ཚོགས་པ་བཞིན་ནོ། །གང་གི་ཚེ་དེ་ལྟར་རྣམ་པར་དཔྱད་ན་གཟུགས་ལ་ལྟ་བ་
མ་གྲུབ་པ་དེའི་ཚེ་དེ་ཉིད་རིག་པ་སུ་ཞིག་གཟུགས་མཐོང་ཞེས་སྨྲ་བར་བྱེད།
གཉིས་པ་མཉན་བྱ་དགག་པ་ནི། དེ་ཉིད་རིག་པས་གཟུགས་ལྟ་བར་མི་
འོས་པ་ལྟར་སྒྲ་མཉན་པའང་མི་འོས་ཏེ། གཟུགས་ལ་ལྟ་བ་བཞིན་དུ་སྒྲ་མཉན་
པའང་མེད་པའི་ཕྱིར་རོ། །འདི་ལྟར་སྒྲ་ཐོས་པ་ན་མཉན་པའི་ཡུལ་དུ་ཕྱིན་པའམ་
མ་ཕྱིན་པ་ཞིག་ཐོས་གྲང་། དང་པོ་ལྟར་ན་དེ་ཉན་པའི་ཡུལ་དུ་སྒྲ་འབྱིན་ཅིང་འགྲོའམ་
སྒྲ་མེད་པར་ཡིན། གལ་ཏེ་ཉན་པའི་ཡུལ་དུ་སྨྲ་ཞིང་སྒྲ་འགྲོ་ན་རྒྱུ་མཚན་གང་གིས་
སྒྲ་དེ་ཉིད་སྨྲ་བ་པོར་མི་འགྱུར། དེའི་ཕྱིར་སྨྲ་བ་པོ་མ་ཡིན་ཕྱིར་ལྷ་སྦྱིན་ལྟར་སྒྲར་
མི་འགྱུར་རོ། །འོན་ཏེ་མི་སྨྲ་བར་ཉན་པའི་ཡུལ་དུ་འགྲོ་ནའང་གང་གིས་ན་མི་སྨྲ་
བའི་སྒྲ་དེ་ལ་འདི་ནི་སྒྲའོ་སྙམ་དུ་ཤེས་པ་སྐྱེད་པར་འགྱུར་ཏེ། མི་སྨྲ་བ་སྒྲའི་རང་
t.



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བཞིན་མ་ཡིན་པས་དེ་སྒྲ་ཉིད་དུ་ངེས་པར་མི་འགྱུར་རོ། །གཞན་ཡང་གལ་ཏེ་རྣ་བ་
དང་ཕྲད་ནས་སྒྲ་འཛིན་ན་སྒྲའི་དང་པོ་དེ་རྣ་བས་མི་འཛིན་ཅིང་དབང་པོ་གཞན་
གྱིས་ཀྱང་མི་འཛིན་པས་སྒྲའི་དབང་པོ་གང་གིས་འཛིན། དེའི་ཕྱིར་མ་བཟུང་བའི་
དོན་དེ་སྒྲ་ཉིད་དུའང་མི་རིགས་སོ། །སྒྲ་ནི་འབྱུང་བ་བཞི་དང་འབྱུང་འགྱུར་བཞི་
དང་སྒྲ་རང་ཉིད་དང་རྫས་དགུའི་བདག་ཉིད་ཡིན་པས་རྐྱང་པར་མི་འོང་ན་སྒྲ་ཙམ་
རེང་བུ་ཇི་ལྟར་འཛིན་པར་འགྱུར་ལ། དེ་དང་ཚོགས་པ་ཐ་མི་དད་པའི་དྲི་ལ་སོགས་
པའང་འཛིན་པར་འགྱུར་ཏེ། སྒྲ་བཞིན་དུ་དེ་དག་ཀྱང་རྣ་བའི་དབང་པོ་དང་ཕྲད་
པའི་ཕྱིར་རོ། །གལ་ཏེ་སྒྲའི་དང་པོ་དབང་པོས་མ་བཟུང་ན་ཉེས་པ་ཅི་ཡོད་ཅེ་ན།
ཇི་སྲིད་སྒྲ་རྣ་བས་མ་ཐོས་པ་དེའི་བར་དུ་སྒར་མི་འགྱུར་ཏེ་རྣ་བའི་ཡུལ་མ་ཡིན་
པའི་ཕྱིར། དྲི་ལ་སོགས་པ་བཞིན་ནོ། །ཅི་སྟེ་ཐོས་པ་ན་སྒྲར་འགྱུར་ཞེ་ན། དེ་ལྟ་ན་
དང་པོ་སྒྲའི་ངོ་བོར་མིན་པའང་མཐར་སྒྲ་ཉིད་དུ་འགྱུར་ན་དེ་ནི་མི་རིགས་ཏེ། དྲི་
ལ་སོགས་པ་མཐར་སྒྲ་ཉིད་དུ་མི་འགྱུར་བ་བཞིན་ནོ། །
གཉིས་པ་ཡིད་ཀྱིས་ཡུལ་འཛིན་པ་དགག་པ་ནི། ཇི་ལྟར་དབང་པོ་རྣམས་
ལ་ཡུལ་འཛིན་པའི་ནུས་པ་མེད་པ་བཞིན་དུ། ཡིད་ལའང་ཡུལ་འཛིན་པའི་ནས་པ་
མེད་དེ། འདི་ལྟར་སེམས་ཡུལ་གྱི་ཡུལ་དུ་སོང་ནས་ཡོངས་སུ་གཅོད་དམ་མ་སོང་
བར་གཅོད། མ་སོང་བ་ན་སེམས་གཅིག་གིས་ཀྱང་ཡུལ་ཐམས་ཅད་ཡོངས་སུ་
གཅོད་པར་འགྱུར་རོ། །སོང་ནས་ཡིན་ན་དབང་པོ་དང་ལྷན་ཅིག་པ་ཡུལ་གྱི་དྲུང་དུ་
འགྲོའམ་རེང་བུ་ཞིག་ཡིན་གྲང༌། དེ་ལ་དབང་པོ་དང་བཅས་པ་ནི་མི་འགྲོ་སྟེ།
0
，
{ }[ ]



བཞི་བརྒྱ་པའི་རྣམ་བཤད།
དབང་པོ་རྣམས་ནི་རྟག་ཏུ་ལུས་ཁོ་ན་ལ་གནས་པའི་ཕྱིར་དང་། ལུས་དབང་པོ་
མེད་པར་ཐལ་བའི་ཕྱིར་རོ། །ཅི་སྟེ་རེང་བུ་ཞིག་འགྲོ་ན། མིག་ལ་སོགས་པའི་
དབང་པོ་རྣམས་དང་བྲལ་བའི་སེམས་ཀྱིས་ཡུལ་གྱི་དྲུང་དུ་སོང་སྟེའང་ལྟ་བ་ལ་
སོགས་པའི་བྱ་བ་ཅི་ཞིག་བྱེད་པར་འགྱུར་ཏེ། ལོང་བ་ལ་སོགས་པ་ལའང་ལྟ་བ་
ལ་སོགས་པ་ཡོད་པར་ཐལ་བའི་ཕྱིར་རོ། །ཅི་སྟེ་ཡང་འདི་ཡུལ་གྱི་དྲུང་དུ་སོང་ནས་
དོན་འཛིན་པར་རྟོག་ན། དེའི་ཚེ་ཡུལ་མཐའ་ཡས་པས་དོན་རྟོགས་པ་ཡང་མཐར་
ཐུག་པ་མེད་པས་ཕྱིར་ལྡོག་པར་མི་འགྱུར་ལ། དེ་ལྟར་ཡིན་དང་སྲོག་བདག་འདི་
ནི་རྟག་ཏུ་ཡིད་དམ་སེམས་མེད་པ་ཅི་སྟེ་འགྱུར་བ་མིན་ཏེ་སེམས་མེད་པ་ཁོ་ནར་
འགྱུར་ན། སེམས་མེད་པའང་བདག་ཏུ་རིགས་པ་མ་ཡིན་ཏེ། ཀ་བ་དང་བུམ་པ་ལ་
སོགས་པའང་བདག་ཏུ་ཐལ་བར་འགྱུར་བའི་ཕྱིར་རོ། །དེའི་ཕྱིར་དེ་ལྟར་རིགས་
པས་རྣམ་པར་དཔྱད་ན་དབང་པོ་དང་ཡུལ་དང་རྣམ་ཤེས་རྣམས་ངོ་བོ་མེད་པས་
རང་བཞིན་སྟོང་ངོ་ཞེས་བྱ་བར་གྲུབ་བོ། །གཉིས་པ་འཛིན་བྱེད་ཡུལ་ཅན་བདེན་
པ་དགག་པ་ལ། འདུ་ཤེས་ཕུང་པོའི་མཚན་ཉིད་དང་། དེ་བདེན་པར་བསྒྲུབ་པ་
གཉིས་ཀྱི། དང་པོ་ནི། གལ་ཏེ་དབང་དོན་དེ་དག་རང་བཞིན་མེད་ན། དེ་དག་བྱེ་
བྲག་ཏུ་རྣམ་པར་བཞག་པའི་རྒྱུ་དེ་དག་གི་ཁྱད་པར་ཡོངས་སུ་གཅོད་བྱེད་ཀྱི་འདུ་
ཤེས་ཇི་ལྟར་རུང་ཞེ་ན། གལ་ཏེ་དངོས་པོ་རྣམས་རང་བཞིན་ཡོད་ན། དེ་ཡོངས་སུ་
གཅོད་བྱེད་དུ་འདུ་ཤེས་རིགས་པ་ལས་དངོས་པོ་རྣམས་རང་བཞིན་མེད་པའི་ཕྱིར་
དེ་ཡོངས་སུ་གཅོད་པའི་འདུ་ཤེས་ཡོད་པར་ག་ལ་འགྱུར། འོ་ན་འདུ་ཤེས་གཏན་
3、， ]



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
མེད་དམ་ཞེ་ན། མེད་པ་མ་ཡིན་ཏེ། རང་བཞིན་མེད་པའི་ཚུལ་ཡོད་པའི་ཕྱིར་རོ། །
འདི་ལྟར། འདི་ནི་མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་སྐྱེས་
ནས་འགགས་པ་ན་ཡུལ་དབང་པོ་རྣམས་དང་ལྷན་ཅིག་ཏུ་འགགས་ལ། དེ་འགགས་
ནས་སྔར་མཐོང་བའི་གཟུགས་ལ་སོགས་པའི་དོན་གང་ཞིག་ཕྱིས་ཡིད་ཀྱི་ཤེས་
པས་འཛིན་ནོ། །ཇི་ལྟར་འགགས་ཟིན་པའི་དོན་འཛིན་ཅེ་ན། ཇི་ལྟར་སྨིག་རྒྱུ་ལ་
ཆུའི་བག་ཙམ་ཡང་མེད་མོད། འོན་ཀྱང་རྒྱ་རྐྱེན་གྱི་དབང་གིས་ཆུའི་རྣམ་པ་ཅན་གྱི་
འདུ་ཤེས་འབྱུང་བ་ལྟར་འགགས་ཤིང་རང་བཞིན་མེད་པའི་དངོས་པོ་ལ་ཡང་རྣམ་
པར་རྟོག་པ་ཅན་གྱི་ཤེས་པས་འདི་ནི་སྔོན་པོའོ། །སེར་པོའོ། །ཡིད་དུ་འོང་བའོ། །
ཡིད་དུ་མི་འོང་བའོ། །ཞེས་བྱེ་བྲག་ཏུ་འཛིན་ཅིང་ཡོངས་སུ་གཅོད་དེ། དེ་ལྟ་བུ་དེ་
ནི་གཟུགས་དང་ཚོར་བ་ལ་སོགས་པ་ཆོས་ཀུན་བྱེ་བྲག་ཏུ་རྣམ་པར་བཞག་པའི་རྒྱུ་
ལ་འདུ་ཤེས་ཀྱི་ཕུང་པོ་ཞེས་བྱའོ། །ཆོས་རྣམས་ཀྱི་ངོ་བོ་དང་རབ་ཏུ་དབྱེ་བ་སོགས་
ཐ་དད་དུ་རྣམ་པར་བཞག་པའང་འདུ་ཤེས་ཀྱི་དབང་གིས་ཡིན་གྱི་དངོས་པོའི་རང་
གི་ངོ་བོའི་རྒྱུ་ཅན་ནི་མ་ཡིན་ཏེ། ཐམས་ཅད་སྒྱུ་མ་ལྟ་བུ་ཡིན་པས་རང་གི་ངོ་བོ་
རྣམ་པར་དབྱེ་མི་ནུས་པའི་ཕྱིར་རོ། །དེའི་ཕྱིར་གཟུགས་ནས་རྣམ་མཁྱེན་གྱི་བར་
གྱི་ཆོས་ཐམས་ཅད་རྣམ་པར་འཇོག་པའི་རྒྱུ་ནི་རྣམ་པར་རྟོག་པའི་རང་བཞིན་གྱི་
འདུ་ཤེས་ཁོ་ན་ཡིན་པས་ཀུན་རྫོབ་ཀྱི་བདེན་པ་ཐམས་ཅད་རྣམ་པར་རྟོག་པས་སྒྲོ་
བཏགས་པ་འབའ་ཞིག་ཏུ་ཆེས་གསལ་བ་ཡིན་ནོ། །སྒྲོ་བཏགས་པའི་གཞི་ཡུལ་
དང༌། སེམས་ཀྱི་སྣང་བ་སྒྱུ་མ་ལྟ་བུ་ནི་རབ་རིབ་ཅན་ལ་སྐུ་ཤད་སྣང་བ་ལྟར་མ་
5༦) 2



བའི་བརྒྱ་པའི་རྩ་་་བཤད།
རིག་པའི་དབང་གིས་བྱུང་བའི་འཁྲུལ་སྣང་འབའ་ཞིག་ཡིན་ལ། དེའི་ངོ་བོ་ནི་ནམ་
མཁའ་ལྟར་མཐའ་གང་དུའང་མི་གནས་པ་ཤེས་བརྗོད་ཀྱི་ཡུལ་ལས་འདས་པའོ། །
དེ་ཡང་མིག་སྨན་བསྐུས་པས་རབ་རིབ་བསལ་བ་དང་། སྐྲ་ཤད་དུ་སྣང་བ་ལྡོག་པ་
ལྟར་སྟོང་པ་ཉིད་ཀྱི་མིག་སྨན་གྱིས་མ་རིག་པའི་རབ་རིབ་བསལ་བ་ན་རང་གི་ངང་
གིས་འགག་སྟེ། དེའི་ཕྱིར་སངས་རྒྱས་རྣམས་ཀྱི་ཆོས་ཀྱི་སྐུ་དང་མྱ་ངན་ལས་འདས་པ་
ནི་རྣམ་པ་ཐམས་ཅད་དུ་སྣང་བ་ལ་སོགས་པའི་མཚན་མ་མེད་པ་ནམ་མཁའི་རང་
བཞིན་ཅན་དུ་ཤེས་པར་བྱའོ། །གང་དག་དེ་ལྟ་བུའི་དབྱིངས་ལ་མི་སྐྲག་ཅིང་དགའ་
བ་སྐྱེ་ལ། ནམ་ཞིག་དེ་ལྟ་བུའི་དབྱིངས་ལ་གནས་པར་འགྱུར་སྙམ་པའི་འདུན་པ་
ཡོད་པ་དེ་དག་ཐར་པ་དོན་དུ་གཉེར་བ་ཡིན་གྱི་གང་ཡང་དེ་ལྟ་བུ་ཐོས་ན་དངངས་
ཤིང་སྐག་ལ་དེ་ལྟ་བུའི་ཐར་པ་ཐོབ་པས་ཅི་ཞིག་བྱ་ཞེས་ཟེར་ཞིང་། ཡིད་ཕྱིར་
ཕྱོགས་པ་དག་ལ་ཐར་པ་འདོད་པའི་དྲི་ཙམ་ཡང་མེད་ན། ཐར་པའི་ལམ་རྒྱུད་ལ་
སྐྱེ་བ་ག་ལ་ཡོད། །
གཉིས་པ་ནི། གལ་ཏེ་འདུ་ཤེས་དེ་རང་བཞིན་གྱིས་ཡོད་དེ། དེ་མེད་ན་
ཆོས་རྣམས་རྣམ་པར་བཞག་མི་ནུས་སོ་ཞེ་ན། འདུ་ཤེས་དེ་ཡང་རྣམ་ཤེས་དང་མཚུངས་
པར་ལྡན་པའི་ཕྱིར་རྣམ་ཤེས་ལས་མ་གཏོགས་པར་མེད་ལ། རྣམ་པར་ཤེས་པའང་
རང་བཞིན་གྱིས་ཡོད་པ་མ་ཡིན་ཏེ། འདི་ལྟར། ས་བོན་ཞིག་དང་མ་ཞིག་ལས། །
མྱུ་གུ་འབྱུང་བ་མ་ཡིན་ཏེ། ཁྱོད་ཀྱི་སྐྱེ་བ་ཐམས་ཅད་ནི། །སྒྱུ་མ་འབྱུང་བ་ལྟ་བུར་
གསུངས། །ཞེས་པ་ལྟར། མིག་དང་གཟུགས་ལ་བརྟེན་ནས་ཡིད་ཀྱི་རྣམ་ཤེས་སྐྱེ་
1a
{4},



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
བ་ན་འགགས་ཟིན་པའི་རྒྱུ་ལས་མི་འབྱུང་སྟེ། དངོས་པོ་མེད་པ་རྒྱུར་མི་རུང་བའི་
ཕྱིར་རོ། །མ་འགགས་པ་ལས་ཀྱང་མ་ཡིན་ཏེ། རྒྱུ་དང་འབྲས་བུ་དུས་མཉམ་པ་ལ་
ཕན་ཚུན་ལྟོས་པ་མེད་པར་ཐལ་བའི་ཕྱིར། དེའི་ཕྱིར་སྒྱུ་མའི་ས་བོན་ལས་མྱུ་གུ་
འབྱུང་བ་བཞིན་འཁྲུལ་པའི་སྣང་བ་ཙམ་དུ་སྐྱེ་བར་འགྱུར་རོ། །གལ་ཏེ་འདི་རང་གི་ངོ་
བོས་ཡོད་ན་དེའི་ཚེ་གང་ལ་རང་བཞིན་གྱིས་ཡོད་པ་ཉིད་ཡོད་པ་དེ་ནི་སྒྱུ་མ་ཞེས་
བྱ་བར་མི་རིགས་ཏེ་འཇིག་རྟེན་བདེན་པའི་བུད་མེད་ལ་ནི་སྒྱུ་མ་ཞེས་མི་ཟེར་བ་
བཞིན་ནོ། །རྣམ་པར་ཤེས་པ་ནི་སྒྱུ་མའི་ཚུལ་དུ་སྐྱེ་ཞིང༌། མདོ་ལས་ཀྱང་སྒྱུ་མ་དང་
མཚུངས་པར་བསྟན་པ་དེའི་ཕྱིར་རྣམ་པར་ཤེས་པ་ལ་རང་བཞིན་མེད་དོ། །གསུམ་
པ་བདེན་མེད་ངོ་མཚར་རྒྱུ་རུ་བསྟན་པ་ནི། ཅི་ནས་ཀྱང་དབང་པོ་རྣམས་ཡུལ་
འཛིན་པ་མི་སྲིད་ལ། མིག་དང་གཟུགས་ལ་བརྟེན་ནས་མིག་གི་རྣམ་པར་ཤེས་པ་
སྐྱེའོ་ཞེས་པ་འདི་ནི་ངོ་མཚར་བ་ཞིག་གོ་ཞེ་ན། འདི་འབའ་ཞིག་ངོ་མཚར་གྱི་རྒྱུ་མ་
ཡིན་ཏེ། འདི་ལྟར། ས་བོན་འགགས་པ་དང་མ་འགགས་པ་ལས་མྱུ་གུ་མི་འབྱུང
་གི་འོན་ཀྱང་ས་བོན་ལ་བརྟེན་ནས་མྱུ་གུ་འབྱུང་བ་དང་། བྱས་ཤིང་བསགས་པའི་
ལས་འགགས་ནས་ཡུན་རིང་དུ་ལོན་པ་གང་ཡང་གནས་པ་མེད་ པ་ལས་ད་ལྟ་
འབྲས་བུ་འབྱུང་བ་དང༌། བུམ་པ་ལ་སོགས་པ་རང་གི་ཉེ་བར་ལེན་པ་ལ་རྣམ་པ་
ལྔས་བཙལ་ན་མེད་ཅིང༌། བརྟེན་ནས་བཏགས་པ་སྦྲང་རྩི་དང་ཆུ་ལ་སོགས་པ་འདི་
དག་ཀྱང་ངོ་མཚར་མི་ཆེ་བ་ཞིག་གམ། དེའི་ཕྱིར་དེ་ལྟར་ན་གང་གི་ཚེ། ཇི་སྐད་
བཤད་པའི་ཚུལ་གྱིས་མཁས་པ་རྣམས་ལ་སའི་སྟེང་ན་ངོ་མཚར་ཅན་མིན་པ་མེད་
༦) 1



བཞི་བརྒྱ་པའི་རྣམ་བཤད།
པ་འགྲོ་བ་ཐམས་ཅད་མིག་འཕྲུལ་གྱི་ཚུལ་དུ་ཡ་མཚན་གྱི་རྒྱུར་སྣང་བ་དེའི་ཚེ་
དབང་པོ་བདེན་པ་མེད་པས་དོན་རྟོགས་པ་ལ་ཡ་མཚན་ཞེས་བྱ་བ་ཅི་ཞིག་ཡོད་དེ་
སྲིད་ ལ་ མི་ འོས་ པ་ཅུང་ ཟད་ ཅིག་ ཕྱོགས་ འགར་ གནས་ པར་ དམིགས་ནས་ཡ་
མཚན་དུ་བྱེད་པར་འགྱུར་གྱི་ཐམས་ཅད་དུ་མཚུངས་པའི་ངོ་བོ་ནི་མ་ཡིན་ཏེ། མེའི་
ཚ་བ་ཡ་མཚན་གྱི་རྒྱུ་མ་ཡིན་པའི་ཕྱིར་རོ། །གཉིས་པ་བདེན་མེད་སྒྱུ་མ་སོགས་
དང་མཚུངས་པ་ནི། གང་གི་ཕྱིར་རང་གི་ངོ་བོ་མ་ངེས་པས་རྐྱེན་ཇི་ལྟ་བ་བཞིན་དུ་
འགྱུར་བའི་ཕྱིར་མཁས་པ་རྣམས་ལ། ཇི་ལྟར་མེ་དང་བཅས་པའི་ཡོག་པ་མྱུར་དུ་
བསྐོར་བའི་མགལ་མེའི་འཁོར་ལོ་མཐོང་བ་ཕྱིན་ཅི་ལོག་ལ་འཁོར་ལོའི་རྣམ་པར་
སྣང་ཡང་དེར་ཡོད་པ་མ་ཡིན་ལ། ཏིང་ངེ་འཛིན་གྱི་སྟོབས་ཀྱིས་སྤྲུལ་པའི་བུད་མེད་
དང་ཐུབ་པ་རྣམས་དེ་དང་དེར་མེད་ཀྱང་ཀུན་ནས་ཉོན་མོངས་པ་དང་བྱང་གྲོལ་གྱི་
རྒྱུར་འགྱུར་བ་དང༌། གཉིད་དང་མཚུངས་པར་ལྡན་པའི་ཤེས་པ་ལ་སྣང་བའི་རྨི་
ལམ་གྱི་ལུས་བདེན་པར་མེད་ཀྱང་བདག་ལ་ཆགས་པ་ཕྱིན་ཅི་ལོག་གི་རྒྱུ་བྱེད་པ་
དང༌། སྒྱུ་མ་མཁན་གྱིས་སྒྱུ་མར་བྱས་པའི་ན་ཆུང་བདེན་པའི་ན་ཆུང་གིས་སྟོང་བཞིན་
དུ་དེའི་རང་བཞིན་མི་ཤེས་པ་རྣམས་སེམས་རྨོངས་པར་བྱེད་པ་དང་། ཆུ་དང་ཟླ་
བའི་རྟེན་འབྲེལ་ལས་བྱུང་བའི་ཆུ་ཟླ་བདེན་པས་སྟོང་ཡང་བྱིས་པ་རྣམས་ལ་ཟླ་བ་
ཕྱིན་ཅི་ལོག་གི་རྒྱུར་འགྱུར་བ་དང་། ཡུལ་དང་དུས་ཀྱི་རྣམ་པ་འགའ་ཞིག་ལ་བརྟེན་
ནས་བྱུང་བའི་ཁུག་སྣ་རྒྱང་རིང་བ་ན་གནས་པ་རྣམས་ལ་དུ་བ་བདེན་པར་སྣང་བ་
དང༌། རིའི་ཚང་ཚིང་དང་རི་ཁྲོད་དང་ཀླུང་གི་ཟབ་པ་རྣམས་ཀྱི་ནང་གི་བྲག་ཆས་
༥༽



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ལབས་ཀྱི་གསུང་འབུམ། པོད་བཞི་པ། །
སྐྱེ་བོ་རྣམས་ལ་སྒྲ་བདེན་པ་བའི་བློ་སྐྱེད་པ་དང༌། དཔྱིད་ཀྱི་དུས་སུ་ཉི་མའི་འོད་
ཟེར་རླུང་གིས་བསྐྱོད་པའི་སྨིག་རྒྱུ་ཆུས་སྟོང་ཡང་རིང་བ་ན་གནས་པ་རྣམས་ལ་
ཆུའི་འདུ་ཤེས་སྐྱེད་པ་དང༌། སྤྲིན་རྣམས་ཐག་རིང་པོ་ནས་རི་ལ་སོགས་པའི་རྣམ་
པ་ཕྱིན་ཅི་ལོག་སྐྱེད་པར་བྱེད་པ་བཞིན་དུ་མཁས་པ་རྣམས་རྟེན་ཅིང་འབྲེལ་བར་
འབྱུང་བའི་རང་བཞིན་ཇི་ལྟར་བ་བཞིན་ཤེས་པ་རྣམས་ལའང་མ་རིག་པས་འཕངས་
པའི་ལས་ཀྱི་རྐྱེན་ ཅན་གྱི་སྣོད་དང་བཅུད་ ཀྱི་ སྲིད་ པ་མགལ་མེའི་འཁོར་ལོ་ལ་
སོགས་ པ་ལྟར་ བརྫུན་པ་བསླ་ བའི་ཆོས་ཅན་རང་བཞིན་གྱིས་སྟོང་པ་ཡིན་ཀྱང་
བྱིས་པའི་སྐྱེ་བོ་འདྲིད་པར་སྣང་བར་འགྱུར་རོ། །དེའི་ཕྱིར་དངོས་པོའི་རང་བཞིན་
ཤེས་པ་རྣམས་རྣམ་པ་ཐམས་ཅད་དུ་ཆགས་པ་ཟད་ པས་གྲོལ་བར་འགྱུར་བས་
མགལ་མེའི་འཁོར་ལོ་ལ་སོགས་པ་ལྟར་རང་བཞིན་མེད་དོ་ཞེས་བྱ་བ་འདི་གནས་སོ། །
རྣལ་འབྱོར་སྤྱོད་པ་བཞི་བརྒྱ་པ་ལས། དབང་པོ་དང་དོན་དགག་པ་བསྒོམ་པ་བསྟན་
པ་ཞེས་བྱ་བ་སྟེ་རབ་ཏུ་བྱེད་པ་བཅུ་གསུམ་པའི་འགྲེལ་པའོ།། །།
བཞི་པ་མཐར་འཛིན་དགག་པ་ལ། འདུས་བྱས་རང་བཞིན་སྟོང་པར་
བསྟན། དངོས་པོ་བདེན་པར་འཁྲུལ་པའི་རྒྱུ། བདེན་མེད་རིགས་པ་བསྡུས་ཏེ་བསྟན། །
བདེན་མེད་རྟོགས་པའི་དགོས་པ་བསྟན་པ་དང་བཞི་ཡོད་པའི། དང་པོ་ལ། མདོར་
བསྟན་པ། རྒྱས་པར་བཤད་པ་གཉིས་ཀྱི། དང་པོ་ནི། འདིར་སྨྲས་པ། གལ་ཏེ་
རྟེན་འབྲེལ་ཡིན་པའི་ཕྱིར་སྲིད་པ་མགལ་མེའི་འཁོར་ལོ་ལ་སོགས་པ་ལྟར་རང་
བཞིན་མེད་ན། གང་ཞིག་ལ་རང་བཞིན་ཡོད་པར་འགྱུར་ཞེ་ན། དངོས་པོ་འགའ་



བཞི་བརྒྱ་པའི་རྣམ་བཤད།
ལའང་རང་བཞིན་བརྟག་པར་མི་ནུས་ཏེ། རང་བཞིན་དང་བཅས་པའི་དངོས་པོ་
རྣམ་པ་ཐམས་ཅད་དུ་མ་དམིགས་པའི་ཕྱིར་རོ། །འདི་ལྟར་དངོས་པོ་གང་ཞིག་རང་
གི་ངོ་བོས་གྲུབ་པ་གཞན་འགའ་ལའང་ཅུང་ཟད་ཀྱང་ རག་ལས་པར་མི་འགྱུར་ན།
དེའི་ཚེ་རང་དབང་ཅན་གཞན་ལ་རག་མ་ལས་པས་དེ་རང་ཉིད་ཀྱིས་གནས་པའི་
ཕྱིར་རང་བཞིན་གྱིས་ཡོད་པ་དེའི་བདག་ཉིད་དུ་འགྲུབ་པར་གྱུར་ན། རྒྱུ་རྐྱེན་ལས་
མ་སྐྱེས་པའི་དངོས་པོ་གཞན་ལ་རག་མ་ལས་པས་སམ། རྒྱུ་མེད་དུ་འབྱུང་བའི་
དངོས་པོ་དེ་ནི་ཡུལ་དུས་གང་ནའང་ཡོད་པ་མ་ཡིན་ནོ། །གང་གི་ཕྱིར་དེ་ལྟ་ཡིན་པ་
དེའི་ཕྱིར་དངོས་པོ་འགའ་ལའང་རང་བཞིན་མེད་ལ། དེའི་ཕྱིར་མགལ་མེའི་འཁོར་ལོ་
ལ་སོགས་པ་ལྟར་གནས་སོ། །
གཉིས་པ་ལ། ཚོགས་པ་མུ་བཞིར་གྲུབ་པ་དགག ཚོགས་པ་ཅན་ལ་རྫས་
ཡོད་དགག གཅིག་དང་དུ་མར་གྲུབ་པ་དགག མཐའ་བཞི་འགོག་པའི་རིགས་པ་
བསྒྲེ། དང་པོ་ལ། མདོར་བསྟན་པ་དང་། བརྒལ་ལན་གྱིས་གཏན་ལ་དབབ་པ་
གཉིས་ཀྱི། དང་པོ་ནི། འདི་ན་བུམ་པ་ཞེས་བྱ་བ་ཚོགས་པ་འགའ་ཞིག་དངོས་པོར་
ཡོད་ན། རང་གི་ཚོགས་པ་ཅན་དག་ལས་གཅིག་གམ། འོན་ཏེ་ཐ་དད། དེ་ལ་རེ་
ཞིག་གཟུགས་ཉིད་བུམ་པའོ་ཞེས་བུམ་པ་གཟུགས་དང་གཅིག་མ་ཡིན་ཏེ། གང་ན་
གཟུགས་ཡོད་པ་དེར་བུམ་པ་ཡོད་པར་ཐལ་བའི་ཕྱིར་དང༌། སོ་བཏང་བ་ལས་
སྐྱེས་པའི་ཡོན་ཏན་དམར་པོ་ལ་སོགས་པ་འབྱུང་བས་སྔོན་པོའི་གཟུགས་འཇིག་
པ་ན་བུམ་པའང་འཇིག་པར་འགྱུར་བའི་ཕྱིར་རོ། །ཅི་སྟེ་ཉེས་པ་དེ་སྤོང་བར་འདོད་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་ང༌། །
ནས་ལྷ་སྦྱིན་དོན་གཞན་པའི་བ་ལང་དང་ལྡན་པ་ལྟར། གཟུགས་ལས་དོན་གཞན་
པའི་བུམ་པ་གཟུགས་དང་ལྡན་པར་རྟོག་ན། བུམ་པ་གཟུགས་ལས་དོན་གཞན་
པའི་བུམ་པ་གཟུགས་དང་ལྡན་པ་རྟོག་ན་བུམ་པ་གཟུགས་ལས་གཞན་དུ་ཡོད་པ་
མིན་ཏེ། ལྷ་སྦྱིན་བ་ལང་ལ་མི་ལྟོས་པར་ཐ་དད་པར་བཟུང་དུ་ཡོད་པ་བཞིན་དུ་
གཟུགས་ལ་མ་ལྟོས་པར་བུམ་པ་ཐ་དད་པར་ཐལ་བའི་ཕྱིར་རོ། །བུམ་པ་དང་གཟུགས་
གཞན་ཉིད་ཡིན་ན་འཁར་གཞོང་དང་ཞོ་ལྟར་རྟེན་དང་བརྟེན་པར་འཐད་ན་ཡང་
གཞན་ཉིད་མེད་པའི་ཕྱིར་བུམ་པ་ལ་གཟུགས་བརྟེན་ནས་ཡོད་པ་མིན་ཞིང་གཟུགས་
ལ་བརྟེན་ནས་བུམ་པ་ཡོད་པའང་མ་ཡིན་ནོ། །དེའི་ཕྱིར་བུམ་པ་ལ་རང་བཞིན་
མེད་དོ། ། །
གཉིས་པ་ལ། གཞན་སྡེ་དགག རང་སྡེ་དགག་པ་གཉིས་ཀྱི། དང་པོ་ལ།
མཚན་ཉིད་དགག མཚན་གཞི་དགག་པ་གཉིས། དང་པོ་ལ། སྤྱིའི་རྟེན་ཡིན་པ་
དགག ཡོན་ཏན་གྱི་རྟེན་ཡིན་པ་དགག་པ་གཉིས་ཀྱི། དང་པོ་ནི། བྱེ་བྲག་པ་ན་རེ།
གཟུགས་དང་བུམ་པ་གཞན་ཉིད་མེད་ཀྱང་ཡོད་པ་ཉིད་དང་བུམ་པ་གཞན་དུ་ཡོད་དེ།
འདི་ལྟར་ཡོད་པ་ཉིད་ནི་སྤྱི་ཆེན་པོ་ཡིན་ལ། བུམ་པ་ནི་ཁྱད་པར་རྫ་ས་ཡིན་ཏེ། ཡོད་པ་
ཉིད་དང་འབྲེལ་བས་བུམ་པ་ཡོད་པར་ཐ་སྙད་བྱེད་དོ་ཞེས་ཟེར་ན། ཡོད་པ་ནི་
རྫས་ཐམས་ཅད་ལ་རྗེས་སུ་འཇུག་པའི་མཚན་ཉིད་ཅན་ཡིན་པས་སྤྱི་ཡིན་ལ། བུམ་པ་
ནི་ལྡོག་པའི་མཚན་ཉིད་ ཅན་ ཡིན་ པས་ཁྱད་ པར་ རོ་ཞེས་ཡོད་ པ་དང་བུམ་ པ་
གཉིས་མཚན་ཉིད་མི་མཐུན་པར་མཐོང་ནས་གལ་ཏེ་དངོས་ པོ་སྟེ་ཡོད་པ་ལས་
{༤)



བཞི་བརྒྱ་པའི་རྣམ་བཤད།
བུམ་པ་གཞན་ཡིན་ན། འོ་ན་མཚན་ཉིད་མི་མཐུན་པའི་ཕྱིར་དངོས་པོ་ཡང་བུམ་པ་
ལས་གཞན་དུ་ཅིས་མི་འགྱུར། དེའི་ཕྱིར་མཚན་ཉིད་མི་མཐུན་པ་ཁོ་ན་ལས་གཞན་
གྱི་སྒྲ་བློ་འཇུག་པས་གཞན་གྱི་སྒྲ་བློའི་རྒྱུད་གཞན་ཉིད་ཅེས་བྱ་བ་ཡོན་ཏན་དོན་
གཞན་བརྟགས་པ་ལ་དགོས་པ་མེད་དོ། །གཉིས་པ་ནི། གལ་ཏེ་བུམ་པ་ནི་ཡོད་དེ།
ཡོན་ཏན་གྱི་རྟེན་ཡིན་པའི་ཕྱིར། བུམ་པ་གཅིག་གཉིས་ཞེས་སོགས་ཐ་སྙད་འཇུག་
པས་བུམ་པ་ཡོན་ཏན་གྱི་རྟེན་དུ་བརྗོད་པ་ཡོད་ལ། གཅིག་ཉིད་ལ་སོགས་པ་ནི་
ཡོན་ཏན་གྱི་ཚིག་དོན་ཡིན་ལ། བུམ་པ་ནི་རྫས་ཡིན་ནོ་ཞེ་ན། གལ་ཏེ་ཁྱོད་ཀྱིས་
ལུགས་ཀྱི་ཚིག་གི་དོན་ཐ་དད་པའི་ཕྱིར། གཅིག་གི་གྲངས་བུམ་པར་མི་འདོད་པ་
ཡིན་ན། རྗེས་ཀྱི་ཚིག་གི་དོན་གྱིས་གཅིག་གི་གྲངས་ལས་གཞན་དུ་གྱུར་པའི་བུམ་
པའང་གཅིག་ཏུ་མི་འགྱུར་ཏེ། གཉིས་ཉིད་ལ་སོགས་པ་བཞིན་ནོ། །ཅི་སྟེ་ཡོན་
ཏན་རྣམས་རྫ་ས་ལ་བརྟེན་པས་བུམ་པ་ཁོ་ན་གཅིག་ཏུ་འགྱུར་གྱི་གཅིག་ཉིད་ནི་
བུམ་པར་མི་འགྱུར་རོ་ཞེ་ན། ལྡན་པ་ཞེས་པ་འདི་འབྲེལ་བ་ཅན་གཉིས་ལ་མཚུངས་པ་
ཡིན་གྱི་མི་མཚུངས་པ་ལ་མ་ཡིན་ཏེ། སྤྱན་ཉིད་ནི་སྤྱན་ཉིད་དང་འབྲེལ་གྱི་གང་
རུང་དང་མ་ཡིན་པ་བཞིན་ནོ། །འདིར་ནི་བུམ་པ་དང་གཅིག་ཉིད་ལ་ལྡན་པ་མཚུངས་
པ་མ་ཡིན་ཏེ། བུམ་པ་ཁོ་ན་གཅིག་དང་ལྡན་པ་མ་ཡིན་ཏེ་ཡོན་ཏན་ཐམས་ཅད་
རྗེས་ལ་བརྟེན་པའོ་ཞེས་ཁས་བླངས་པའི་ཕྱིར་རོ། །ཡང་བུམ་པ་ནི་རྫ་ས་ཡིན་ལ།
གཅིག་ཉིད་ནི་ཡོན་ཏན་ཡིན་པས་རྫས་དང་ཡོན་ཏན་གཉིས་ཀྱང་མཚུངས་པའང་
མ་ཡིན་པའི་ཕྱིར། དེ་གཉིས་ལྡན་པ་ཉིད་དུ་མི་འགྱུར་ལ། ལྡན་པ་མེད་པ་དེས་
{4}.}



གངས་ཅན་རིག་བཅུད་ལས། རྗེ་གཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཀྱང་གཅིག་ཉིད་དང་ལྡན་པ་ལས་བུམ་པ་ཁོ་ན་གཅིག་ཏུ་འགྱུར་ཞེས་པ་དེར་མི་
འགྱུར་རོ། །གཞན་ཡང་ཁྱེད་ཀྱི་ལུགས་ཀྱི་ཡོན་ཏན་རྣམས་རྫ་ས་ལ་བརྟེན་གྱི་ཡོན་
ཏན་གཞན་ལ་མི་བརྟེན་ཞེས་བྱ་བ་འདི་ཡིན་ལ། ཡོན་ཏན་ལ་ཡོན་ཏན་གཞན་
བརྟེན་པ་རིགས་པ་ཡིན་ཏེ། འདི་ལྟར་གང་གི་ཚེ་རྫ་ས་ཀྱི་ཆུ་ཞེང་གི་བདག་ཉིད་ཀྱི་
དབྱིབས་ཇི་ཙམ་པ་དེ་ཙམ་དུ་གཟུགས་ཀྱི་ཆུ་ཞེང་གི་དབྱིབས་ཀྱང་ཡིན་པར་འདོད་
པ་དེའི་ཚེ་ངེས་པར་ཕྲ་བ་དང་ཆེ་བའི་རྫས་དེ་ལ་གཟུགས་ཀྱང་ཕྲ་བ་དང་ཆེན་པོར་
ཅི་སྟེ་འགྱུར་བ་མིན་ཏེ་འགྱུར་དགོས་ལ། དེའི་ཕྱིར་གཟུགས་ཀྱི་ཡོན་ཏན་ཡང་ཕྲ་
བ་དང་ཆེན་པོའི་ཡོན་ཏན་གྱི་རྟེན་དུ་འདོད་དགོས་སོ། །ཅི་སྟེ་གཟུགས་ཀྱི་ཡོན་
ཏན་ཡིན་ཞིང་ཕྲ་བ་དང་། ཆེན་པོ་ཉིད་ཀྱང་ཡོན་ཏན་ཁོ་ན་ཡིན་པས་ཡོན་ཏན་ནི་
ཡོན་ཏན་གྱི་དབྱིབས་སུ་མི་འགྱུར་རོ་ཞེས་པ་འདི་ཁོ་བོ་ཅག་གི་གཞུང་ལུགས་ཡིན་
ཞེ་ན། གལ་ཏེ་ཕྱི་རྒོལ་ཁྱོད་རང་གི་སྡེ་ཚན་ལས་གཞན་མིན་ན། དེ་ལ་གྲུབ་མཐའ་
དང་འགལ་བས་གནོད་ནུས་པས་དེ་བཟློག་ནུས་ཕྱིར་རང་གི་གཞུང་ལུགས་དང་
འགལ་བ་བསྙད་པར་བྱ་བར་འགྱུར་ན། གང་གི་ཚེ་ཕ་རོལ་པོ་ཕྱི་རྒོལ་ཡིན་པ་དེའི་
ཚེ་དེ་ལ་གྲུབ་མཐའ་དང་འགལ་བ་བརྗོད་པས་ཅི་ཞིག་བྱེད་དེ། དེ་ནི་གྲུབ་མཐའ་
དེ་སེལ་བ་ལ་ཞུགས་པའི་ཕྱིར་རོ། །དེ་ལ་རིགས་པ་དང་འཇིག་རྟེན་དང་འགལ་བ་
བརྗོད་པར་རིགས་ཏེ། དེའི་སྒོ་ནས་དེ་བཟློག་ནུས་པའི་ཕྱིར་རོ། །དེའི་ཕྱིར་ལུང་
དང་འགལ་བ་ལན་མ་ཡིན་པས་ཉེས་པ་དེ་ཉིད་ལས་མ་གཡོས་སོ། །
གཉིས་པ་མཚན་གཞི་དགག་པ་ནི། གལ་ཏེ་གཞན་ཉིད་ལ་སོགས་པ་བཀག་
4f i{ }



ར་གནང།
བཞི་བརྒྱ་པའི་རྣམ་བཤད།
ཀྱང་མཚན་གཞི་བུམ་པའི་ངོ་བོ་མ་བཀག་པས་བུམ་པ་ཞེས་བྱ་བའི་དངོས་པོ་རང་
གི་ངོ་བོས་ཡོད་དོ་ཞེ་ན། འདི་ལ་ཡོད་པ་ཉིད་ལ་སོགས་པ་ནི་རྗེས་སུ་འཇུག་པའི་
མཚན་ཉིད་ཅན་དང་། བུམ་པ་ནི་ལྡོག་པའི་མཚན་ཉིད་ཅན་དུ་སྨྲས་པ་ན་བུམ་པ་
འདི་གྲངས་དང་ཕྲ་བ་དང་ཆེན་པོ་དང་གཟུགས་ལ་སོགས་པ་ལས་ལྡོག་པ་ན་རང་
བཞིན་འདི་འདྲའོ་ཞེས་བྱ་བར་བཞག་པར་མི་ནུས་སོ། །དེའི་ཕྱིར་ལྡོག་པ་ཞེས་བྱ་
བའི་མཚན་ཉིད་འདིས་ཀྱང་མཚན་གཞི་བུམ་པ་གང་དུའང་གྲུབ་པ་ཡོད་པ་མ་ཡིན་
པ་དེས་ན་དངོས་པོ་བུམ་པ་ཞེས་བྱ་བ་གྲོངས་སོགས་ལས་ཐ་དད་པར་གྲུབ་པའི་
རང་གི་ངོ་བོ་ཡོད་པ་མ་ཡིན་ནོ། །ཡང་ན་གྲངས་དང་གཟུགས་ལ་སོགས་པ་ནི་བུམ་
པའི་མཚན་ཉིད་ཡིན་ལ། བུམ་པ་ནི་དེ་དག་གི་མཚོན་བྱ་ཡིན་པས་མཚན་གཞི་
ཡིན་ཏེ། དེའི་ཕྱིར་གྲངས་སོགས་མཚན་ཉིད་ལས་ཀྱང་མཚན་གཞི་བུམ་པའི་ངོ་བོ་
གང་དུའང་གྲུབ་པ་ཡོད་པ་མ་ཡིན་ཏེ། མ་དམིགས་པའི་ཕྱིར་རོ། །གལ་ཏེ་མཚན་
གཞིའི་ངོ་བོ་རྙེད་ན་འདི་ནི་གྲངས་སོགས་ཀྱི་མཚོན་བྱ་ཡིན་ལ་གྲངས་སོགས་འདི་
དག་ནི་དེའི་མཚན་ཉིད་ཡིན་ནོ་ཞེས་གྲངས་སོགས་ལས་ཐ་དད་པར་ངེས་པར་
འགྱུར་ན། མཚན་གཞིའི་དངོས་པོར་མ་གྲུབ་པ་དེར་ནི་གྲངས་སོགས་ལས་ཐ་དད་
པར་བུམ་པའི་དངོས་པོ་ཡོད་པ་མ་ཡིན་པའི་ཕྱིར་རོ། །
གཉིས་པ་རང་སྡེ་དགག་པ་ནི། རྒོལ་བ་གང་གི་ལུགས་ལ་བུམ་པ་གཟུགས་
ལ་ སོགས་ པ་དང་ གཅིག་ ཡིན་ པ་གྲུབ་ པའི་ མཐའ་ ཡིན་ པ་དེའི་ ལུགས་ ཀྱང་མི་
རིགས་ཏེ། མཚན་ཉིད་སྣ་ཚོགས་པ་ཅན་གྱི་གཟུགས་ལ་སོགས་པ་རྫས་བརྒྱད་པོ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ད་བཞི་པ།
རྣམས་དང་སོ་སོ་བ་མིན་པར་གཅིག་ཡིན་ པའི་ ཕྱིར་བུམ་པ་གཅིག་མ་ཡིན་པར་
མང་པོ་ཉིད་དུ་ཐལ་བར་འགྱུར་རོ། །
གལ་ཏེ་བུམ་པ་མང་པོ་ཉིད་དུ་འགྱུར་རོ་ཞེ་ན། གཟུགས་ལ་སོགས་པའི་
རྫ་ས་རེ་རེར་བུམ་པ་མཐོང་བ་མེད་པའི་ཕྱིར་ན་བུམ་པ་མང་པོ་ཉིད་དུ་ཐལ་བར་མི་
འགྱུར་རོ། །གལ་ཏེ་གཟུགས་ལ་སོགས་པའི་མཚན་ཉིད་དངོས་པོ་བ་རྣམས་ཕན་
ཚུན་སྦྱོར་བ་ལས་བུམ་པ་གཅིག་ཏུ་འགྱུར་རོ་ཞེ་ན། ལུས་ཀྱི་དབང་པོས་གཟུང་བྱ་
ཡིན་པས་ན་རེག་བྱ་ཁོ་ན་རེག་པ་དང་ལྡན་པ་ཡིན་ཏེ། དེའི་ཕྱིར་རེག་ལྡན་རེག་བྱ་
དེ་གཟུགས་དྲི་ལ་སོགས་པའི་རེག་པ་དང་མི་ལྡན་པ་དང་ལྷན་ཅིག་སྦྱོར་བ་སྟེ་ཕྲད་
ཅིང་རེག་པ་ཞེས་བྱ་བ་མེད་དེ། དཔེར་ན་ནམ་མཁའ་དང་བུམ་པ་བཞིན་ནོ། །གང་
གི་ཕྱིར་དེ་ལྟར་ཡིན་པ་དེའི་ཕྱིར་གཟུགས་ལ་སོགས་པ་རྣམས་ཕན་ཚུན་སྦྱོར་བ་
རྣམ་པ་ཀུན་ཏུ་རིགས་པ་མ་ཡིན་པས་དེ་དག་ཕན་ཚུན་ཕྲད་པའི་ཚོགས་པ་བུམ་པ་
ཡིན་ནོ་ཞེས་པ་མི་རིགས་སོ། །ཅི་སྟེ་ཕན་ཚུན་རེག་པ་མེད་པར་དེ་རྣམས་ཀྱི་ཚོགས་པ་
བུམ་པ་ཡིན་ནོ་ཞེ་ན། བུམ་པ་ནི་ཡན་ལག་ཅན་ཡིན་ལ་གཟུགས་ལ་སོགས་པ་ནི་
ཡན་ལག་ཡིན་ནོ། །གཟུགས་ནི་བུམ་པའི་ཡན་ལག་ཡིན་པ་དེས་ན་གཟུགས་དེ་ནི་
བུམ་པ་མིན་ནོ། །དྲི་ལ་སོགས་པའང་དེ་བཞིན་ནོ། །གལ་ཏེ་གཟུགས་ལ་སོགས་
པ་ཡན་ལག་ཡིན་པའི་ཕྱིར་ཡན་ལག་ཅན་འགའ་ཞིག་ཡོད་པ་མ་ཡིན་ནམ། ཡན་
ལག་ཅན་ལ་མ་ལྟོས་པའི་ཡན་ལག་ཡང་མི་རིགས་སོ་ཞེ་ན། གང་གི་ཕྱིར་གཟུགས་
ལ་སོགས་པ་དེ་ལ་བུམ་པ་མེད་པས་ཡན་ལག་ཅན་ཞེས་བྱ་བ་འགའ་ཡང་མེད་ལ།
{1)



བཞི་བརྒྱ་པའི་རྣམ་བཤད།
ཡན་ལག་ཅན་མེད་པ་དེས་ན་གཟུགས་ལ་སོགས་པ་ཡན་ལག་ཀྱང་ཡོད་པ་མ་
ཡིན་ནོ། །འདི་ལས་ཀྱང་གཟུགས་ལ་སོགས་པའི་ཚོགས་པ་བུམ་པ་མ་ཡིན་ཏེ།
འདི་ལྟར་གཟུགས་ཀྱི་ཕུང་པོས་བསྡུས་པའི་དྲི་རོ་ལ་སོགས་པའི་གཟུགས་བུམ་པ་
ལྟར་སྣམ་བུ་ལ་སོགས་པའང་ཡོད་ལ། བུམ་པ་དང་སྣམ་བུ་སོགས་ཡོད་པའི་གཟུགས་
ཀུན་ལའང་གཟུགས་ཀྱི་མཚན་ཉིད་གཟུགས་སུ་རུང་བ་ཙམ་དུ་མི་མཐུན་པ་མ་
ཡིན་ཏེ། ཐམས་ཅད་དུ་ངོ་བོ་མཚུངས་པའི་ཕྱིར་རོ། །དེས་ན་གཟུགས་གཅིག་ལ་
བུམ་པའི་མཚན་ཉིད་ཡོད་པར་འགྱུར་ཞིང་སྣམ་བུ་ལ་སོགས་པ་དང་འབྲེལ་བའི་
གཟུགས་གཞན་དག་ལ་མིན་པའི་རྒྱུ་ཅི་ཞིག་ཡོད། དེས་ན་དེ་ཡང་བུམ་པ་ཉིད་དུ་
གནས་པ་ཡིན་ཏེ། བུམ་པར་གནས་པའི་གཟུགས་དང་མཚན་ཉིད་ཐ་དད་མིན་
པའི་ཕྱིར་རོ། །ཇི་ལྟར་བུམ་པ་གཟུགས་ལ་སོགས་པ་བརྒྱད་པོ་དང་ཐ་མི་དད་པ་
བཞིན་དུ་གཟུགས་དྲ་ལ་སོགས་པ་རྣམས་ཀྱང་ཐ་མི་དད་པར་ཐལ་བར་འགྱུར་ཏེ།
བུམ་པ་གཅིག་དང་གཞན་མ་ཡིན་པའི་ཕྱིར་རོ། །ཅི་སྟེ་དེ་ཡང་བུམ་པ་ལས་གཞན་
མ་ཡིན་ཡང་གཟུགས་ལ་རོ་ལ་སོགས་པ་ཐ་དད་པར་ཡོད་པས་དེ་དག་ཐ་མི་དད་
པར་ཐལ་བར་མི་འགྱུར་རོ་ཞེ་ན། དབང་པོ་ཐ་དད་པས་གཟུང་བྱ་ཡིན་པའི་ཕྱིར་
རོ་སོགས་དག་ལས་གཟུགས་གཞན་ཡིན་ཞིང་བུམ་པ་ལས་གཟུགས་གཞན་མིན་
ཞེས་ཁྱོད་འདོད་ན། གལ་ཏེ་གཟུགས་ལས་ཀྱང་བུམ་པ་གཞན་དུ་འགྱུར་ཏེ་གཟུགས་
ལས་གཞན་པའི་རོ་ལ་སོགས་པ་དེ་རྣམས་མེད་པར་རང་གི་ངོ་བོ་བཞག་ཏུ་མེད་
པའི་བུམ་པ་དེ་རོ་སོགས་དང་ཐ་མི་དད་པས་གཟུགས་ལས་གཞན་ཇི་ལྟར་མིན་ཏེ་
- ! ，3



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཡིན་དགོས་པའི་ཕྱིར་རོ། །གལ་ཏེ་གཟུགས་ལ་སོགས་པའི་ཚོགས་པ་བུམ་པར་
བརྗོད་པའི་ཕྱིར་གཟུགས་ལ་སོགས་པ་མང་པོ་ཉིད་ཡིན་ཀྱང་བུམ་པ་མང་པོ་ཉིད་
དུ་ཐལ་བར་མི་འགྱུར་རོ་ཞེ་ན། གཟུགས་དྲི་ལ་སོགས་པ་ཕན་ཚུན་འཕྲོད་པ་འདུས་
པར་གྱུར་ཀྱང་གཟུགས་དྲི་ཉིད་དམ། དྲི་གཟུགས་ཉིད་དུ་འགྱུར་བ་མི་འཐད་དེ།
ཚོགས་པ་ལ་གནས་པ་རྣམས་ཀྱིས་རང་གི་མཚན་ཉིད་མི་འདོར་བའི་ཕྱིར་རོ། །
གང་གི་ཕྱིར་གཟུགས་དྲི་ལ་སོགས་པ་ཕན་ཚུན་འདུས་ཀྱང་རང་བཞིན་གཅིག་ཏུ་
མི་འགྱུར་བ་དེས་ན། མཚན་ཉིད་རྣམས་དང་སོ་སོ་ནི། །མིན་ཕྱིར་བུམ་པ་གཅིག་
མ་ཡིན། །ཞེས་བརྗོད་པ་དེ་བཞིན་དུ་མཚན་ཉིད་རྣམས་དང་སོ་སོ་ནི་མིན་ཕྱིར་
ཚོགས་པའང་གཅིག་ཏུ་མི་རིགས་སོ། །ཚིགས་སུ་བཅད་པ་འདི་རྩ་བར་འོག་ཏུ་
འབྱུང་ཡང་དོན་གྱི་འབྲེལ་གྱི་དབང་པ།ས་གོང་དུ་བླངས་ཏེ་བཤད་དོ། །གང་གི་ཚེ་
དེ་ལྟར་གཟུགས་ལ་སོགས་པ་བུམ་པའི་ཐ་སྙད་འདོགས་པའི་རྒྱུར་མི་སྲིད་པ་དེའི་
ཚེ་གཞན་ཡང་རྒྱུར་མི་རིགས་པས་བུམ་པ་ལ་ནི་ཐ་སྙད་འཇུག་པའི་རྒྱུ་ཡོད་པ་མིན་ཞིང་།
རྒྱུ་མེད་པ་ལའང་རང་ཉིད་ཐ་སྙད་བཏགས་པའི་ཡུལ་འབྲས་བུར་མི་འགྱུར་རོ། །
གང་གི་ཕྱིར་དེ་ལྟར་ཡིན་ པ་དེའི་ ཕྱིར་གཟུགས་སོགས་ཡན་ལག་རྣམས་ལས་
གཞན་དུ་བུམ་པ་འགའ་ཡང་ཡོད་པ་མ་ཡིན་ནོ། །གལ་ཏེ་བུམ་པ་ནི་གཟུགས་ལ་
སོགས་པའི་ཉེ་བར་ལེན་པ་ཅན་མ་ཡིན་གྱི། རང་གི་ཡན་ལག་གྱོ་མོ་ལ་སོགས་ལ་
ལྟོས་ནས་འབྲས་བུ་ཡིན་ལ། གྱོ་མོ་རྣམས་ནི་རྒྱུ་ཡིན་ནོ་སྙམ་ན། བུམ་པ་གྱོ་མོ་ལ་
སོགས་པའི་རྒྱུ་ལས་གྲུབ་པར་གྱུར་ཅིང་གྱོ་མོ་ལ་སོགས་པའི་རྒྱུ་ནི་གསེག་མ་ལ་



བཞི་བརྒྱ་པསཾ་རྣམ་བཤད།
སོགས་པའི་རྒྱུ་གཞན་ལས་འགྲུབ་པར་འགྱུར་ན། གྱོ་མོ་གང་ལ་རང་ལས་གྲུབ་པ་
མེད་ པ་དེ་ཡིས་འབྲས་བུ་གཞན་བུམ་པ་རང་གི་ངོ་བོས་ཇི་ལྟར་སྐྱེད་པར་བྱེད། །
དེའི་ཕྱིར་བུམ་པ་རང་བཞིན་གྱིས་མེད་དོ། །བུམ་པ་འགོག་པའི་ཚུལ་འདི་འབྲས་
བུ་ཐམས་ཅད་འགོག་པ་ལ་སྦྱར་བར་བྱའོ། །གཉིས་པ་ཚོགས་པ་ཅན་ལ་རྫས་ཡོད་
དགག་པ་ནི། ཇི་སྐད་བཤད་པའི་རིགས་པས་རྣམ་པར་དཔྱད་ན་ཇི་ལྟར་གཟུགས་
མ་གཏོགས་པར་བུམ་པ་ཡོད་པ་མ་ཡིན་ པ་དེ་བཞིན་དུ་ས་ཆུ་མེ་རླུང་ལ་སོགས་
པའི་འབྱུང་བ་ཆེན་པོ་རྣམས་མ་གཏོགས་པར་གཟུགས་དྲི་སོགས་ཀྱང་ཡོད་པ་མ་
ཡིན་ཏེ། རྒྱུ་མེད་པ་ཅན་དུ་ཐལ་བར་འགྱུར་བའི་ཕྱིར་རོ། །ཡང་ཇི་ལྟར་རླུང་སོགས་
ལས་མ་གཏོགས་པའི་གཟུགས་དྲི་སོགས་མེད་པ་དེ་བཞིན་དུ་འབྱུང་བ་རྣམས་ཀྱང་
ཕན་ཚུན་མ་ལྟོས་པར་རང་གི་ངོ་བོས་མ་གྲུབ་སྟེ། འདི་ལྟར་འདི་ན་མེ་ནི་སྲེག་པ་
པོ་ཡིན་ལ། འབྱུང་བ་གསུམ་ནི་བསྲེག་བྱ་ཡིན་ནོ། །དེའི་འབྱུང་བ་གསུམ་གྱི་བུད་
ཤིང་ཁོ་ན་མེས་བསྲེག་པ་ན་བུད་ཤིང་ཚ་བར་གྱུར་པ་ནི་མེ་ཉིད་དུ་འགྱུར་ཏེ་བསྲེག་
བྱའི་བུད་ཤིང་མ་ཡིན་ནོ། །ཚ་བ་མིན་པའང་ཇི་ལྟར་བསྲེག་སྟེ། མེ་དང་མ་འབྲེལ་
བའི་ཕྱིར་རོ། །དེ་གཉིས་ལས་མ་གཏོགས་པའི་བསྲེག་བྱ་གཞན་ཡང་མེད་པ་དེས་
ན་མེ་ལ་མ་ལྟོས་པའི་བུད་ཤིང་ཞེས་བྱ་བ་རང་གི་ངོ་བོས་ཡོད་པ་མ་ཡིན་ན་བུད་
ཤིང་མེད་པ་ན་རྒྱུ་མེད་པའི་ཕྱིར་མེ་ཡང་མེད་དོ། །
གལ་ཏེ་བུད་ཤིང་ནི་སྲ་བ་སོགས་ཀྱི་བདག་ཉིད་ཡིན་པས་ཚ་བ་མིན་ཡང་
མེས་ཟིལ་གྱིས་མནན་ཏེ་ཚ་བར་གྱུར་པ་ན་བསྲེག་བྱ་ཡིན་ནོ་ཞེ་ན། དེ་ལྟ་བུ་དེ་ཡང



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
ཅི་སྟེ་མེར་མི་འགྱུར། ཚ་བའི་རང་བཞིན་ཡིན་པའི་ཕྱིར་རོ། །འོན་ཏེ། མེས་ཟིལ་
གྱིས་མནན་དུ་ཟིལ་ཀྱང་མི་ཚ་སྟེ་ཚ་བ་མ་ཡིན་པར་འདོད་ན། འོ་ན་མེ་ལས་དངོས་
པོ་གཞན་ དུ་ གྱུར་ པ་འབྱུང་བ་ གསུམ་གྱི་བདག་ཉིད་ཅན་ གྱི་བུད་ཤིང་མེ་དང་
འགལ་བས་དེ་ལ་མེ་ཡོད་ཅེས་བྱ་བར་མི་རུང་ངོ༌། །དེའི་ཕྱིར་འབྱུང་བ་མེད་པའི་
ཚ་བ་ཙམ་ཞིག་མེར་འགྱུར་ན། འབྱུང་བ་འདི་རྣམས་ནི་ཕན་ཚུན་མེད་པར་ཡོད་པ་
མ་ཡིན་ཏེ། ལྷན་ཅིག་འབྱུང་གང་ཕན་ཚུན་འབྲས། །ཞེས་བཤད་པ་དང་འགལ་
བའི་ཕྱིར་རོ། །
གཞན་ཡང་མེ་ལ་བུད་ཤིང་མེད་ན་རྒྱུ་མེད་ པར་འགྱུར་ བས་དེ་ནི་མི་
རིགས་སོ། །གལ་ཏེ་མེའི་རྫས་ཀྱི་རྡུལ་ཕྲ་རབ་ལ་འབྱུང་བ་གསུམ་མེད་པས་ཤིང་
མེད་པའི་མེ་ཡོད་ཅེ་ན། དེས་ན་ཤིང་མེད་པའི་མེ་ཡོད་པར་འགྱུར་ལ། དེའི་ཕྱིར་
རྒྱུ་མེད་པའི་ཉེས་པ་ཐལ་བ་དེ་ཉིད་དུ་འགྱུར་རོ། །རྒྱུ་མེད་ནའང་བྱེ་བྲག་པ་བཞིན་
དུ་རྟག་པའི་རྡུལ་ཕྲ་རབ་ཁས་བླངས་པར་འགྱུར་རོ། །གལ་ཏེ་རྒྱུ་མེད་པའི་ཉེས་
པས་འཇིགས་ནས་མེའི་རྡུལ་འབྱུང་བ་གསུམ་གྱི་བདག་ཉིད་ཀྱི་བུད་ཤིང་ཡོད་
པར་རྟོག་ན། འོ་ན་མེའི་རྡུལ་རྫ་ས་གཅིག་གི་བདག་ཉིད་ཅན་དུ་ཡོད་དེ་ཞེས་ཁས་
བླང་བར་མི་བྱའོ། །གསུམ་པ་གཅིག་དང་དུ་མར་གྲུབ་པ་དགག་པ་ནི། རྡུལ་ཕྲན་
རྣམས་གཅིག་གི་བདག་ཉིད་དུ་མ་གྲུབ་པ་འབའ་ཞིག་ཏུ་མ་ཟད་ཀྱི། ཕྱི་དང་ནང་
གི་དངོས་པོ་གང་དང་གང་ རིགས་པས་ཡོངས་ སུ་ བརྟགས་ པ་ན་དེ་དང་ དེ་ ལ་
གཅིག་ཉིད་མེད་དོ། །ཇི་ལྟར་འབྱུང་བ་ཆེན་པོ་རྣམས་ཕན་ཚུན་མེད་པར་ཡོད་པ་



བཞི་བརྒྱ་པའི་རྣམ་བཤད།
མ་ཡིན་པ་བཞིན་དུ་རྒྱུ་མེད་དུ་ཐལ་བར་འགྱུར་བས་འབྱུང་བ་རྣམས་མེད་པར་འབྱུང
འགྱུར་རྣམས་ཀྱང་མེད་དོ། །དེ་བཞིན་དུ་སེམས་དང་སེམས་བྱུང་དང་། མཚན་
ཉིད་དང་མཚན་གཞི་རྣམས་ཀྱང་ཕན་ཚུན་མེད་པར་ཡོད་པ་མ་ཡིན་ནོ། །རིགས་པ་
གང་གིས་དངོས་པོ་རྣམས་ལ་གཅིག་ཀྱང་ཡོད་པ་མིན་པ་དེས་ན་དུ་མ་ཉིད་ཀྱང་
མེད་དེ། དུ་མ་ནི་གཅིག་བསགས་པ་ལ་ལྟོས་པའི་ཕྱིར་རོ། །ཅི་སྟེ་སུན་འབྱིན་པ་
འདི་ རང་གི་སྡེ་པ་འབྱུང་བ་དང་འབྱུང་འགྱུར་སོགས་ལྷན་ཅིག་འབྱུང་ བ་ ཁས་
བླངས་པ་རྣམས་ལ་འཐད་ཀྱི། ཕྱི་རོལ་པ་ལ་མ་ཡིན་ཏེ། དེ་དག་ནི་གང་ན་ས་ལ་
སོགས་པའི་རྡུལ་ཕྲ་རབ་དེ་ལས་གཞན་པའི་དངོས་པོ་རྣམས་ལ་དེ་མེད་པ་དང་
དེར་ས་རྟག་པའི་རྫས་གཅིག་ཡོད་ཅེས་འདོད་པས་སོ་ཞེ་ན། དེ་དག་གི་ལུགས་
ལའང་སའི་རྡུལ་ཕྲ་རབ་ལ་རྫས་ཉིད་དང་། གཅིག་ཉིད་དང་། ཡོད་པ་ཉིད་ཅེས་བྱ་
བ་གསུམ་ཡོད་ལ། ཡོན་ཏན་ལ་ཡང་ཡོན་ཏན་ཉིད་དང་། གཅིག་ཉིད་དང་། ཡོད་
པ་ཉིད་ཅེས་བྱ་བ་གསུམ་ཡོདདོ། །དེའི་ཕྱིར་གང་གི་ལུགས་ལ་རྡུལ་ཕྲ་རབ་ལ་སོགས་
པའི་དངོས་པོ་ཀུན་ལ་ཆོས་གསུམ་ཉིད་ཡོད་པ་དེ་ན་གཅིག་ཉིད་ཅེས་བྱ་བའི་
དངོས་པོ་འགའ་ཡང་ཡོད་པ་མ་ཡིན་ནོ། །དེ་བཞིན་དུ་གྲངས་ཅན་པ་ལའང་ཐམས་
ཅད་ཡོན་ཏན་གསུམ་གྱི་བདག་ཉིད་ཡིན་པའི་ཕྱིར་གཅིག་གི་དངོས་པོ་འགའ་ཡང་
མེད་དོ། །བཞི་པ་མཐའ་བཞི་འགོག་པའི་རིགས་པ་བསྒྲེ་བ་ནི། འབྲས་བུ་ཡོད་
པར་སྨྲ་བ་དང་མེད་པར་སྨྲ་བ་དང་། ཡོད་མེད་གཉིས་ཀ་སྨྲ་བ་དང་ཡོད་མེད་གཉིས་ཀ་
མིན་ཞེས་སྨྲ་བ་དག་ལ་དགག་པ་བྱ་བའི་ཚུལ། འབྲས་བུ་ཡོད་པ་གང་འདོད་དང༌། །
4j.



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཀཾ་པ།
ཞེས་སོགས་སྔར་བཤད་པ་འདི་ནི་མཁས་པ་བློ་གྲོས་བཟང་པོ་དག་གིས་རྒྱུ་འབྲས་
གཅིག་དང་སོགས་པས་གཞན་ཉིད་དང་གཉིས་ཀ་ཡིན་པ་དང་གཉིས་ཀ་མིན་པར་
སྨྲ་བ་དག་ལ་སུན་འབྱིན་དུ་རྟག་ཏུ་སྦྱར་བར་བྱའོ། །འདི་ལྟར་རྒྱུ་དང་འབྲས་བུ་
གཅིག་ཉིད་དུ་སྨྲ་བ་ནི་འབྲས་བུ་ཡོད་པར་སྨྲ་བའི་ཕྱོགས་ཏེ་དེ་ལ་ནི། འབྲས་བུ་
ཡོད་པར་གང་འདོད་པ། ཁྱིམ་གྱི་དོན་དུ་ཀ་བ་སོགས། །བརྒྱན་པའི་དོན་ཡང་མེད་
པར་འགྱུར། །ཞེས་དང་། གང་ཞིག་འབྱུང་བར་བྱེད་པ་དེ། །སྔར་ཡོད་ཅེས་བྱར་མི་
རིགས་སོ། །གལ་ཏེ་ཡོད་པ་སྐྱེ་གྱུར་ན། །སྐྱེས་ཟིན་པ་ཡང་འབྱུང་བར་འགྱུར། །
ཞེས་སོགས་སྦྱར་བར་བྱའོ། །རྒྱུ་དང་འབྲས་བུ་གཞན་དུ་འདོད་པ་ནི་འབྲས་བུ་མེད་
པར་སྨྲ་བའི་ཕྱོགས་ཏེ་དེ་ལ། འབྲས་བུ་མེད་པར་གང་འདོད་པ། ཁྱིམ་གྱི་དོན་དུ་
ཀ་བ་སོགས། །བརྒྱན་པའི་དོན་ཡང་མེད་པར་འགྱུར། །ཞེས་སྦྱར་རོ། །གང་དག་
བརྒྱ་བྱིན་སྔར་སྲོག་གི་བདག་ཉིད་དུ་གནས་པས་ད་ལྟར་ལུས་ལེན་པ་ན་སྔར་སྲོག་
གི་བདག་ཉིད་དུ་གནས་པའི་ཕྱིར་དང་། ལྷ་སྦྱིན་གྱི་བདག་ཉིད་མེད་པ་སྐྱེ་བས་རྒྱུ་
དང་འབྲས་བུ་གཅིག་པ་ཡིན་ལ། གཞན་ཡང་ཡིན་ནོ་ཞེས་འདོད་པའི་འབྲས་བུ་
ཡོད་མེད་གཉིས་ཀར་དུ་འདོད་པའི་ཕྱོགས་ཏེ། དེ་ལ་འབྲས་བུ་ཡོད་པ་དང་མེད་
པར་སྨྲ་བ་གཉིས་ལ་བརྗོད་པའི་སུན་འབྱིན་པ་གཉིས་ཀ་རྒོལ་བ་གཅིག་ལ་བརྗོད་
པར་བྱའོ། །གཉིས་ཀ་མིན་པར་འདོད་པ་ལ། འབྲས་བུ་ཡོད་པ་དང་མེད་པ་གཉིས་
ཡོད་ན། དེ་བཀག་པའི་སྒོ་ནས་གཉིས་ཀ་མ་ཡིན་ཞེས་པར་འགྱུར་ན། གང་གི་ཚེ་
ཡོད་མེད་གཉིས་མ་གྲུབ་པ་དེའི་ཚེ་གང་བཀག་པས་གཉིས་ཀ་མ་ཡིན་པར་འགྱུར་
འབn.
.1， j



བའི་བརྒྱ་པའི་རྣམ་བཤད།
ཞེས་བྱ་བའི་ཚུལ་གྱིས་སོ། །
གཉིས་པ་དངོས་པོ་བདེན་པར་འཁྲུལ་པའི་རྒྱུ་བསྟན་པ་ནི། གལ་ཏེ་དེ་
ལྟར་དངོས་པོ་རྣམས་རང་བཞིན་མེད་པ་ཡིན་ན། རང་གཞན་གྱི་སྡེ་པ་དངོས་པོར་
སྨྲ་བ་འདི་དག་འཐད་པ་གང་གིས་རངས་ཏེ་དངོས་པོ་ཡོད་པར་རྟོག་ཅེ་ན། དེ་ལ་
འཐད་པ་འགའ་ཡང་མེད་མོད། འོན་ཀྱང་ཇི་ལྟར་མར་མེ་སྐད་ཅིག་གིས་འཇིག་པ་
དག་ཇི་སྲིད་རྒྱུ་རྐྱེན་གྱི་ཚོགས་པ་ཡོད་པ་དེ་སྲིད་དུ་སྐད་ཅིག་སྔ་ ཕྱིའི་རྒྱུ་འབྲས་
བར་མ་ཆད་དུ་འབྱུང་བ་ལྟར། འདུ་བྱེད་སྐད་ཅིག་གིས་འཇིག་པ་རྣམས་རྒྱུ་རྐྱེན་གྱི་
ཚོགས་པ་ཡོད་པ་ན་སྐད་ཅིག་སྔ་ཕྱི་བར་མ་ཆད་པར་འབྱུང་བའི་རྒྱུན་ལ། དེའི་
རང་གི་ངོ་བོ་ཇི་ལྟ་བ་བཞིན་མ་འཁྲིགས་པས་བལྟ་ཉེས་པ་ན། ཕྱི་རོལ་པའི་དྲང་
སྲོང་རྣམས་སྔོན་གྱི་གནས་རྗེས་སུ་དྲན་ཞིང་། འདིར་ཡང་འདུ་བྱེད་སྐད་ཅིག་གིས་
འཇིག་པར་མངོན་སུམ་གྱིས་མ་མཐོང་ནས་བདག་གམ་འཇིག་རྟེན་རྟག་པ་ཡོད་དོ་
སྙམ་པར་འགྱུར་བ་དེ་བཞིན་དུ་ རྒྱུ་རྐྱེན་ གྱི་ ཚོགས་པ་དེ་དང་ དེ་ལ་བརྟེན་ནས་
འབྱུང་བ། འབྱུང་བ་དང་འབྱུང་བ་ལས་གྱུར་པ་དང་། སེམས་དང་སེམས་ལས་བྱུང་
བ་དང༌། མཚན་ཉིད་དང་མཚན་གཞི་དང་། ཁྱིམ་དང་བུམ་པ་ལ་སོགས་པ་གཟུགས་
བརྙན་དང་བྲག་ཅ་སོགས་དང་འདྲ་བ་དེ་དང་དེ་ལས་འཇིག་རྟེན་གྱི་ཕྱིན་ཅི་ལོག་
ཚད་མར་བྱས་ནས་འཇིག་རྟེན་གཞུག་པའི་དོན་དུ་ཉེ་བར་བླངས་ནས་སམ་བརྟེན་
ནས་རང་དང་སྤྱིའི་མཚན་ཉིད་ཙམ་ཞིག་འདོགས་པར་བྱེད་ལ། དེ་དག་ཀྱང་སྐྱེ་བ་
ན་ཡང་ཚོགས་པ་ཁོ་ན་སྐྱེ་ལ། འགག་པ་ན་ཡང་ཚོགས་པ་ཁོ་ན་འགག་པ་ཡིན་མོད།
}{ }}



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
།དེ་ལྟར་ན་ཡང་ཚོགས་པ་དེའི་རང་བཞིན་ཇི་ལྟ་བ་བཞིན་མ་ཤེས་ཤིང་བལྟ་ཉེས་
པ་ན། རྒོལ་བ་དག་རིགས་པ་མེད་བཞིན་དུ་ཕྱིན་ཅི་ལོག་ཙམ་ལ་བརྟེན་ནས་ཕྱི་
ནང་གི་དངོས་པོ་རྣམས་བདེན་པར་ཡོད་དོ་སྙམ་དུ་རྟོག་པར་འགྱུར་རོ། །
གསུམ་པ་བདེན་མེད་རིགས་པ་བསྡུས་ཏེ་བསྟན་པ་ནི། གལ་ཏེ་ཁོ་བོ་ཅག་
གི་དངོས་པོ་ལྟ་བ་ཕྱིན་ཅི་ལོག་ཡིན་ན་ ཁྱོད་ ཀྱང་དངོས་པོ་ ཁས་མི་ལེན་ པ་ན་
དངོས་པོ་མེད་པར་ལྟ་བར་འགྱུར་ན། དེ་ཡང་ཤིན་ཏུ་མི་རིགས་ཏེ། མཐོང་བ་དང་
མ་མཐོང་བ་འགལ་བའི་ཕྱིར་རོ་ཞེ་ན། ཁོ་བོ་ཅག་དངོས་པོ་མེད་པར་སྨྲ་བ་མ་ཡིན་ཏེ། །
རྟེན་ཅིང་འབྲེལ་བར་འབྱུང་བ་སྨྲ་བའི་ཕྱིར་རོ། །རྟེན་ཅིང་འབྲེལ་འབྱུང་གི་དོན་
གང་ཞེ་ན། རང་བཞིན་མེད་པའི་དོན་དང་སྒྱུ་མ་དང༌། སྨིག་རྒྱུ་དང༌། གཟུགས་
བརྙན་སོགས་དང་མཚུངས་པར་སྟོང་པ་ཉིད་དང་བདག་མེད་པའི་དོན་ཏེ། འདི་
ལྟར། གང་རང་བཞིན་གྱིས་གྲུབ་པ་དེ་ནི་གཞན་ལ་རག་མ་ལས་པས་རྟེན་ཅིང་འབྱུང་
བ་མ་ཡིན་ལ། འདུས་བྱས་ཐམས་ཅད་ནི་བརྟེན་ནས་འབྱུང་བ་ཡིན་ཏེ། དེ་ལྟར་
དངོས་པོ་གང་ལ་བརྟེན་ནས་འབྱུང་བ་ཡོད་པ་དེ་ནི་རང་དབང་ཅན་དུ་མི་འགྱུར་ཏེ།
རྒྱུ་རྐྱེན་ལ་རག་ལས་ཏེ་སྐྱེ་བའི་ཕྱིར་རོ། །དངོས་པོ་འདི་ཀུན་རང་དབང་མེད་པ་ཡིན་
པ་སྟེ། དེས་ན་དངོས་པོ་གང་ལའང་བདག་གི་རང་བཞིན་ནི་ཡོད་པ་མ་ཡིན་ནོ། །
དེའི་ཕྱིར་རྟེན་ཅིང་འབྲེལ་བར་འབྱུང་བ་རང་གི་ངོ་བོ་དང་བྲལ་བའི་དོན་སྟོང་པ་
ཉིད་ཀྱི་དོན་ཡིན་གྱི་ཐམས་ཅད་དངོས་པོ་མེད་པའི་དོན་ནི་མ་ཡིན་ནོ། །དེའི་ཕྱིར་
རྟེན་འབྲེལ་སྒྱུ་མ་ལྟ་བུ་ལ་སྒྲོ་འདོགས་པ་དང་སྐུར་པ་འདེབས་ པའི་རྣམ་ པར་



བཞི་བརྒྱ་པའི་རྡུར་་བཤད།
ཞུགས་པའི་ཕྱིར་དངོས་པོ་དང་དངོས་པོ་མེད་པར་ལྟ་བ་ནི་ཕྱིན་ཅི་ལོག་པ་ཡིན་ལ།
རྟེན་འབྲེལ་སྒྱུ་མ་ལྟ་བུར་ཁས་ལེན་པ་ལ་ནི་རྟག་ཆད་ཀྱི་ཉེས་པའི་གོ་སྐབས་མེད་དོ། །
བཞི་པ་བདེན་མེད་རྟོགས་པའི་དགོས་པ་བསྟན་པ་ནི། གང་གི་ཕྱིར་འགའ་
ཡང་ངོ་བོ་ཉིད་ཀྱིས་སྐྱེས་པ་ཡོད་པ་མ་ཡིན་པ་དེ་ཉིད་ཀྱི་ཕྱིར་འབྲས་བུ་མེད་པར་
ཕྱི་དང་ནང་གི་དངོས་པོ་ཀུན་ལ་འདུ་བ་ཡོད་པ་མ་ཡིན་ལ། རང་བཞིན་གྱིས་གྲུབ་
པ་ནི་རྟག་པས་འབྲས་བུ་ལ་ལྟོས་པ་མེད་ལ། འབྲས་བུའི་དོན་དུ་གང་འདུས་པ་དེ་
ནི་དེའི་རང་བཞིན་གཟིགས་པའི་འཕགས་པ་རྣམས་ལ་མ་འདུས་པ་སྟེ་བདེན་པར་
མངོན་པར་མི་བཞེད་དེ། དེ་ཉིད་ཀྱི་ཕྱིར་སྲིད་པའི་སྐྱེ་བོའི་ས་བོན་ཉོན་མོངས་པ་
ཅན་གྱི་མ་རིག་པ་དངོས་པོར་མངོན་པར་ཞེན་པའི་རྣམ་པར་ཤེས་པ་ཡིན་ལ། གཟུགས་
ལ་སོགས་པའི་ཡུལ་རྣམས་ནི་དེའི་སྤྱོད་ཡུལ་ཡིན་ཞིང་། སྔར་ཇི་སྐད་བཤད་པའི་
ཚུལ་གྱིས་ཡུལ་རྣམས་ལ་བདག་གི་རང་བཞིན་མེད་པར་མཐོང་ནས་སྲེད་པའི་ས་
བོན་ཉོན་མོངས་ཅན་རྣམ་ཤེས་འགག་པར་འགྱུར་བ་ལས། ཉན་ཐོས་དང་། རང་
སངས་རྒྱས་དང༌། མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་དཔའ་
རྣམས་ལ་འཁོར་བ་ལས་ལྡོག་པར་རྣམ་པར་བཞག་གི །སངས་རྒྱས་ཀྱི་ཡེ་ཤེས་འབྱུང་
བའི་ས་བོན་བྱང་ཆུབ་ཀྱི་སེམས་ནི་དེ་ལས་ལྡོག་སྟེ། ཐམས་ཅད་ལ་དེ་བཞིན་གཤེགས་
པའི་ཡེ་ཤེས་གདོན་མི་ཟ་བར་འབྱུང་བ་ཡིན་ནོ། །རྣལ་འབྱོར་སྤྱོད་པ་བཞི་བརྒྱ་པ་
ལས། མཐར་འཛིན་པ་དགག་པ་བསྒོམ་པ་བསྟན་པ་ཞེས་བྱ་བ་སྟེ་རབ་ཏུ་བྱེད་པ་
བཅུ་བཞི་པའི་འགྲེལ་པའོ།། །།



གངས་ཅན་རིག་བཅུད་ལས། རྗེ་བཙུར་ རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གཉིས་པ་མཚན་ཉིད་སྐྱེ་སོགས་ཀྱི་རང་བཞིན་དགག་པ་ལ། སྐྱེ་མེད་སྒྱུ་
མའི་ཚུལ་དུ་བསྒྲུབ། མཚན་ཉིད་རང་བཞིན་སྟོང་པར་བསྟན། སྐྱེ་བཞིན་པ་ཡི་རང་
བཞིན་བཀག བཀག་པ་དེ་ཡི་མཇུག་སྡུད་བསྟན་པ་དང་བཞིའོ། །དང་པོ་ལ་སྐྱེ་བ་
དགག བཀག་པའི་འབྲས་བུ་བསྟན་པ་གཉིས་ཀྱི། དང་པོ་ལ་ལྔ་ཡོད་པའི་དང་པོ་
ཡོད་མེད་ཕྱོགས་སུ་བརྟགས་ལ་དགག་པ་ནི། འདིར་སྨྲས་པ། འདུས་བྱས་རང་
བཞིན་གྱིས་ཡོད་དེ། དེ་དག་གི་མཚན་ཉིད་སྐྱེ་བ་ལ་སོགས་པ་ཡོད་པའི་ཕྱིར་རོ་ཞེ་ན།
གལ་ཏེ་མཚན་ཉིད་ཡོད་ན་འདུས་བྱས་ཡོད་པར་འགྱུར་ན། ཡོད་པའང་མ་ཡིན་ནོ། །
ཇི་ལྟར་ཞེ་ན། འདི་ན་སྐྱེ་བ་འདི་འདུས་བྱས་སྐྱེད་པ་ན་ཡོད་པའམ་མེད་པ་ཞིག་
སྐྱེད་གྲང་། དེ་ལ་རེ་ཞིག་འབྲས་བུ་མེད་པར་སྨྲ་བའི་ལྟར་ན། ས་བོན་གྱི་གནས་
སྐབས་སུ་མྱུ་གུ་མེད་པས་རྒྱུ་རྐྱེན་ཚོགས་པའི་ས་བོན་གྱི་མཐའི་སྐད་ཅིག་མ་ལ་མྱུ་
གུ་སྐྱེའོ། །དེའི་ཕྱིར་ས་བོན་གྱི་སྐད་ཅིག་ཐ་མར་མྱུ་གུ་མེད་པ་སྐྱེ་བར་འགྱུར་ན་དེ་
ཡང་མི་རིགས་ཏེ། བོང་བུའི་རྭ་ལ་སོགས་པའང་སྐྱེ་བར་ཐལ་བའི་ཕྱིར་རོ། །དེས་
ན་མེད་པ་ག་ལ་སྐྱེ་སྟེ་མེད་པ་སྐྱེ་བ་མི་སྲིད་དོ། །གལ་ཏེ་ཉེས་པ་དེས་འཇིགས་པས་
འབྲས་བུ་ཡོད་པར་སྨྲ་བ་དག་ཡོད་པ་སྐྱེའོ་ཞེ་ན། ས་བོན་གྱི་སྔར་ནས་ཡོད་པའི་མྱུ་
གུ་ནི་གདོད་མ་ནས་སྐྱེས་ཟིན་པར་གྱུར་པའི་ཕྱིར་སླར་ཡང་སྐྱེ་བ་མི་རིགས་ཏེ། རང་
གི་ངོ་བོ་གྲུབ་ཟིན་པས་སྐྱེ་བ་བོགས་དབྱུང་དུ་མེད་པའི་ཕྱིར་རོ། །ཅི་སྟེ་ཡོད་པ་སྐྱེ་
ན་ནམ་ཡང་མི་སྐྱེ་བར་མི་འགྱུར་བས་སྐྱེ་བ་ཐུག་པ་མེད་པར་འགྱུར་ན། དེ་ཡང་མི་
སྲིད་པས་དེས་ན་ཡོད་པ་ག་ལ་སྐྱེ་སྟེ་ཡོད་པ་སྐྱེ་བ་མི་སྲིད་དོ། །གཞན་ཡང་འབྲས་
-}}



བཞི་བརྒྱ་པའི་རྣམ་བཤད།
བུ་མྱུ་གུ་སྐྱེ་བཞིན་པ་ཡིས་ནི་རྒྱུ་ས་བོན་ཞེས་བྱ་བ་བཤིག་པ་ཡིན་ཏེ། ས་བོན་མ་འགགས་
པར་མྱུ་གུ་མི་སྐྱེ་བའི་ཕྱིར་རོ། །དེས་ན་མྱུ་གུ་མེད་པ་སྐྱེ་བར་མི་འགྱུར་ཏེ། མེད་པ་
ལ་ས་བོན་འཇིག་པའི་ནུས་པ་མེད་པའི་ཕྱིར་རོ། །དེའི་ཕྱིར་མེད་པ་མི་སྐྱེའོ། ། གྲུབ་
ཟིན་པའི་མྱུ་གུ་ལ་ནི་སླར་ཡང་སྒྲུབ་བྱེད་ཡོད་པ་མ་ཡིན་པ་དེའི་ཕྱིར་ཡོད་པའང་མི་
སྐྱེའོ། །སྐྱེ་བའི་དུས་མི་སྲིད་པའི་ཕྱིར་ཡང་སྐྱེ་བ་མེད་དེ། འདི་ལྟར་མྱུ་གུའི་རང་གི་
ངོ་བོ་གྲུབ་པ་དེའི་ཚེ་ནི་སྐྱེ་བ་ཡོད་པ་མིན་ཏེ། གྲུབ་པའི་ངོ་བོ་ཡིན་པའི་ཕྱིར་རོ། །
གྲུབ་པ་ལས་གཞན་མ་གྲུབ་པའི་ཚེ་ན། སྐྱེ་བ་ཡོད་པ་མ་ཡིན་ཏེ། མ་གྲུབ་པ་ནི་
རྟེན་མེད་པས་སྐྱེ་བའི་བྱ་བ་མི་འཇུག་པའི་ཕྱིར་རོ། །ཅུང་ཟད་ཅིག་གྲུབ་པ་དེའི་ཚེ་
དང༌ གཞན་ཅུང་ཟད་ཅིག་མ་གྲུབ་པ་གྲུབ་བཞིན་པ་དེའི་ཚེ་ཡང་གཉིས་ཀ་ལ་
བརྗོད་པའི་སྐྱོན་དུ་འགྱུར་བས་མི་སྐྱེའོ། །གང་གི་ཚེ་ཕྱོགས་གསུམ་ཆར་ཡང་སྐྱེ་བ་
མི་སྲིད་པ་དེའི་ཚེ་དུས་ནམ་ཞིག་ན་སྐྱེ་བ་ཡོད་པར་འགྱུར། འདིར་སྨྲས་པ་འོ་མ་ཞོའི་
དངོས་པོར་འགྱུར་བས་སྐྱེ་བ་ཡིན་ནོ་ཞེ་ན། དེ་ཡང་མི་རིགས་ཏེ། རེ་ཞིག་འོ་མའི་
དངོས་པོར་གནས་པའི་འོ་མ་ལ་ནི་དེའི་བདག་ཉིད་དུ་སྐྱེ་བ་མེད་དེ། འོ་མའི་བདག་
ཉིད་དེར་ཡོད་པའི་ཕྱིར་རོ། །དེའི་ཕྱིར་འོ་མ་དེ་ལ་དེའི་དངོས་པོ་རུ་ཇི་ལྟར་སྐྱེ་བ་
ཡོད་པ་མིན་པ་དེ་བཞིན་དུ་གཞན་ཞོའི་དངོས་པོར་ཡང་འོ་མ་དེ་ལས་སྐྱེ་བ་ཡོད་པ་
མ་ཡིན་ཏེ་བརྟགས་ན་འོ་མ་ལ་ཞོའི་དངོས་པོ་མི་སྲིད་པའི་ཕྱིར་རོ། །
གཉིས་པ་ཐོག་མཐའ་བར་མར་བརྟགས་ལ་དགག་པ་ནི། འདི་ལས་ཀྱང་
འདུས་བྱས་སྐྱེ་བ་མེད་དེ། འདི་ལྟར་ཐོག་མར་སྐྱེ་བ་དང་། བར་གནས་པ་དང་།
41 }



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཐ་མ་འཇིག་པ་རྣམས་སྐྱེ་བའི་སྔ་རོལ་དུ་སྲིད་པ་མ་ཡིན་པས་སྐྱེ་བའི་སྔ་རོལ་ན་
འདུས་བྱས་མེད་དོ། །ཅི་སྟེ་སྐྱེ་བའི་དུས་ན་སྐྱེ་བ་ཡིན་ཞིང་། གནས་པའི་དུས་ན་
གནས་པ་ཡིན་ལ། འཇིག་པའི་དུས་ན་འཇིག་པའོ་སྙམ་ན། དེ་ཡང་མི་རིགས་ཏེ་
འདི་ལྟར། གསུམ་པོ་འདི་དག་དུས་ཐ་དད་པ་ཁོ་ན་ཡིན་ཏེ་རེ་རེའི་དུས་ན་གཞན་
གཉིས་གཉིས་མེད་པས་དེའི་ཕྱིར་གནས་པ་དང་འཇིག་པ་ལ་སོགས་པ་མཚན་ཉིད་
གཉིས་གཉིས་དག་མེད་པ་རུ་ཇི་ལྟར་སྐྱེ་བ་ལ་སོགས་པ་རེ་རེ་རྩོམ་པར་འགྱུར་ཏེ།
མཚན་ཉིད་འདི་དག་རེ་རེ་མེད་ན་ཡང་འདུས་བྱས་ཉིད་མེད་པའི་ཕྱིར་རོ། །གསུམ་
པ་རང་གཞན་གཉིས་ལ་བརྟགས་ལ་དགག་པ་ནི། འདི་ལས་ཀྱང་འདུས་བྱས་སྐྱེ་
བར་མི་འགྱུར་ཏེ། གང་གི་ཕྱིར་བུམ་པ་རང་གི་ངོ་བོས་མ་གྲུབ་སྟེ། གྱོ་མོ་ལ་ལྟོས་
པའི་ཕྱིར། གྱོ་མོ་རང་གི་ངོ་བོས་མ་གྲུབ་སྟེ། གསེག་མ་ལ་ལྟོས་པའི་ཕྱིར། དེའི་
ཕྱིར་གཞན་གྱི་དངོས་པོ་གྱོ་མོ་མེད་པར་བུམ་པ་བདག་གི་དངོས་པོ་འབྱུང་བ་མེད་
ལ་གྱོ་མོ་ལ་རང་གི་ངོ་བོ་མེད་ པས་བུམ་པ་ལ་ལྟོས་ནས་གཞན་དུའང་མི་འགྱུར་
བས། དེའི་ཕྱིར་བུམ་པ་ནི་བདག་གཞན་གཉིས་ལས་འབྱུང་བ་ཡོད་པ་མ་ཡིན་ཏེ།
བདག་དང་གཞན་མ་གྲུབ་པའི་ཕྱིར་རོ། །
བཞི་པ་རིམ་དང་ཅིག་ཅར་བརྟགས་ལ་དགག་པ་ལ། དངོས་དང༌། སྐྱེ་
བའི་སྒྲུབ་བྱེད་དགག་པ་གཉིས་ཀྱི། དང་པོ་ནི། གཞན་ཡང་སྐྱེ་བ་འདི་སྐྱེ་བ་པོའི་
སྔོན་ནམ་ཕྱིས་དང་ཅིག་ཅར་རྟོག་གྲང་། དེ་ལ་སྐྱེ་བ་པོའི་སྔོན་རོལ་དུ་སྐྱེ་བ་ཡོད་
ཅེས་པ་མི་རིགས་ཏེ། རྟེན་མེད་པའི་ཕྱིར་རོ། །ཕྱིས་ཀྱང་མི་རིགས་ཏེ་མ་སྐྱེས་པ་ནི་
u
] .|



ག་
བཞི་བརྒྱ་པའི་རྣམ་བཤད།
ཡོད་པ་མ་ཡིན་པའི་ཕྱིར་དང་ཕྱིས་སྐྱེ་བ་དོན་མེད་པའི་ཕྱིར་རོ། །ཅིག་ཅར་ཡོད་
ཅེས་བརྗོད་པ་ཉིད་དུ་མི་ནུས་ཏེ། དེའི་ཚེ་གཉིས་ཀ་ཕན་ཚུན་ལྟོས་མེད་དུ་འགྱུར་
བའི་ཕྱིར་རོ། །གང་གི་ཕྱིར་དེ་ལྟར་ཡིན་པ་དེའི་ཕྱིར་སྐྱེ་བ་དང་སྐྱེ་བ་པོ་བུམ་པ་ལ་
ཅིག་ཅར་འབྱུང་བ་ཡོད་པ་མ་ཡིན་ཞིང་ཅིག་ཅར་སྐྱེ་བ་ཡོད་པ་མ་ཡིན་པ་དེའི་ཚེ་
བུམ་པ་ལ་སྐྱེའོ་ཞེས་བརྗོད་པ་མི་རིགས་པར་འགྱུར་རོ། །གཉིས་པ་ནི། འདི་སྨྲས་པ།
བུམ་པ་སྐྱེ་བ་ཡོད་དེ་འདི་ལ་འགག་པའི་མཚན་ཉིད་ཅན་རྙིང་པ་ཡོད་པའི་ཕྱིར་རོ་
ཞེ་ན། དེ་ཡང་མི་རིགས་ཏེ། གལ་ཏེ་རྙིང་པ་ཞེས་བྱ་བ་ཡོད་ན་སྔར་སྐྱེས་པའམ་
ཕྱིས་སྐྱེས་པ་ཞིག་ལ་ཡོད་གྲང་། དེ་ལ་སྔར་སྐྱེས་པའི་བུམ་པའི་དངོས་པོ་ནི་རྙིང་པ་
མི་འགྱུར་ཏེ། སྔར་སྐྱེས་པ་དེའི་ཕྱིར་དེ་ལ་གསར་པ་ཞེས་བསྙད་པའི་ཕྱིར་རོ། །
ཕྱིས་ནས་ཀུན་ཏུ་སྐྱེས་པའང་རྙིང་པར་མི་འགྱུར་ཏེ། ཕྱིས་སྐྱེས་པའི་གནས་སྐབས་
ལ་ཡང་དེ་གསར་པ་ཡིན་པའི་ཕྱིར། དེའི་ཕྱིར་རྙིང་པ་མེད་པས་དེས་མཚོན་པའི་
སྐྱེ་བ་མི་སྲིད་དོ། །
ལྔ་པ་དུས་གསུམ་ལ་བརྟགས་པ་དགག་པ་ནི། འདི་ལས་ཀྱང་སྐྱེ་བ་མེད་དེ།
དུས་གསུམ་དུ་སྐྱེ་བ་མེད་པའི་ཕྱིར་རོ། །འདི་ལྟར་ད་ལྟ་བའི་དངོས་པོ་ནི་ད་ལྟ་བ་
དེ་ཉིད་ལས་འབྱུང་བ་མ་ཡིན་ཏེ། རྒྱུ་དང་འབྲས་བུ་ཅིག་ཅར་མེད་པའི་ཕྱིར་རོ། །
མ་འོངས་པ་ལས་ཀྱང་འབྱུང་བ་མེད་དེ། དེ་ནི་ཡོད་པ་མ་ཡིན་པའི་ཕྱིར་རོ། ། འདས་
པ་ལས་ཀྱང་འབྱུང་བ་ཡོད་པ་མ་ཡིན་ཏེ། དེ་ནི་འགགས་ནས་མེད་པའི་ཕྱིར་རོ། །
དེའི་ཕྱིར་རང་བཞིན་གྱིས་སྐྱེ་བ་མེད་དོ། །གཉིས་པ་སྐྱེ་བ་བཀག་པའི་འབྲས་བུ་
ག
1 13



གངས་ཅན་རིག་བཅུད་ལས། རྗེ་བཙུན་རེད་ར་དའ་བ་གཞོན་ནུ་བློ་གྲོས་འབས་ཀྱི་གསུང་འབུམ་པོད་བཞི་ང་།
བསྟན་པ་ནི། གཞན་ཡང་དངོས་པོ་རྣམས་ལ་རང་བཞིན་ཡོད་ན་རང་བཞིན་ལ་ལྡོག་
པ་མེད་པས་མ་བྱུང་བ་ལས་འབྱུང་བ་མེད་པའི་ཕྱིར་སྐྱེ་བ་ག་ཤེད་ནས་འོང་དགོས་
ཤིང་། བྱུང་ནས་མེད་པ་མེད་པའི་ཕྱིར་འགག་པ་ན་ཡང་ག་ཤེད་དུ་འགྲོ་དགོས་ན།
འདི་ལས་མི་སྲིད་དེ། བཅོམ་ལྡན་འདས་ཀྱིས་དགེ་སློང་དག་མིག་ནི་སྐྱེ་བ་གང་ནས་
ཀྱང་འོང་བ་མ་ཡིན། འགག་པ་ན་གར་ཡང་འགྲོ་བ་མ་ཡིན་ནོ་ཞེས་གསུངས་སོ། །
དེའི་ཕྱིར་དེ་ལྟར་ན་དོན་གང་ཞིག་སྐྱེས་པ་ལ་ནི་མ་འོངས་པ་ནས་ད་ལྟ་བར་འོང་
བ་དང༌། འགག་པ་ལ་ནི་ད་ལྟ་བ་ནས་འདས་པར་འགྲོ་བ་མེད་པ་དེའི་ཕྱིར་རང་
བཞིན་མེད་དོ། །རང་བཞིན་མེད་པ་དེ་ལྟ་ཡིན་པ་ན་ཇི་ལྟ་བུར་ཕྱི་ནང་གི་སྲིད་པ་
སྒྱུ་མ་དང་འདྲ་བ་མ་ཡིན་ཞེས་སློབ་དཔོན་གྱིས་འཕགས་པའི་ཡེ་ཤེས་ལ་ལྟོས་
ནས་རྣམ་པར་དཔྱོད་པའི་འབྲས་བུ་གསུངས་པའོ། །དེའི་ཕྱིར་འཕགས་པ་རྣམས་
ནི་སྒྱུ་མ་ལྟ་བུའི་སྲིད་ པ་སྙིང་པོ་མེད་པར་གཟིགས་པ་ན་སྙིང་པོ་མེད་པའི་འཁོར་
བ་ལ་ཆགས་པ་ཐམས་ཅད་ཡོངས་སུ་ཟད་པས་རྣམ་པར་གྲོལ་བར་འགྱུར་བས་
འདི་ལ་མི་རིགས་པ་ཅི་ཡང་མེད་དེ། རྟེན་ཅིང་འབྲེལ་བར་འབྱུང་བ་ལ་སྐུར་བ་མ་
བཏབ་པས་འཇིག་རྟེན་གྱི་རྣམ་གཞག་ཐམས་ཅད་མི་འཇིག་ལ། ཡང་དག་པ་ཇི་
ལྟ་བ་བཞིན་ཁོང་དུ་ཆུད་པས་ཐར་པ་འགྲུབ་པའི་ཕྱིར་རོ། །གཉིས་པ་མཚན་ཉིད་
རང་བཞིན་སྟོང་པར་བསྟན་པ་ལ་བཞི་ཡོད་པའི། དང་པོ་རིམ་དང་ཅིག་ཅར་བརྟགས་
ལ་དགག་པ་ནི། འདུས་བྱས་ཀྱི་མཚན་ཉིད་སྐྱེ་བ་དང་གནས་པ་དང་འཇིག་པ་འདི་
རྣམས་ཕན་ཚུན་འགལ་བའི་ཕྱིར་དུས་ཅིག་ཅར་འབྱུང་བ་ཡོད་པ་མིན་ཞིག་སྔ་ཕྱི་
-1 1 {༽



བཞི་བརྒྱ་ང་འི་རྣམ་བཤད།
རིམ་གྱིས་འབྱུང་བ་ཡང་ཡོད་པ་མ་ཡིན་ཏེ། གཉིས་གཉིས་དག་མེད་པ་རེ་རེ་འབྱུང་བ་
མེད་པའི་ཕྱིར་རོ། །རིམ་དང་ཅིག་ཅར་མ་གཏོགས་པ་གྲུབ་པའི་རྒྱུ་མེད་པའི་ཕྱིར་
དུས་ནམ་ཞིག་འབྱུང་བར་ཡོད་པར་འགྱུར་ཞེས་སྨོས་སོ། །གཉིས་པ་མཚན་ཉིད་
ཐུག་མེད་དུ་ཐལ་བ་དགག་པ་ནི། སྐྱེ་བ་ལ་སོགས་པའི་འདུས་བྱས་ཀྱི་མཚན་ཉིད་
ཐམས་ཅད་འདུ་བྱེད་ཀྱི་ཕུང་པོའི་ཁོངས་སུ་གཏོགས་པའི་ཕྱིར་འདུས་བྱས་སུ་ཁས་
བླངས་ལ། དེའི་ཕྱིར་དེ་དག་ལ་སླར་ཡང་སྐྱེ་བ་ལ་སོགས་པ་འདུས་བྱས་ཀྱི་མཚན་
ཉིད་ཐམས་ཅད་འབྱུང་བར་འགྱུར་བས། སྐྱེ་བ་ལ་སྐྱེ་བ་གཞན་ཡོད་པར་འགྱུར་
ཞིང་། སྐྱེ་བ་ལ་སྐྱེ་བ་གཞན་ཡོད་པའི་ཚུལ་དེ་ལས་འཇིག་པ་སྐྱེ་བ་འདྲ་བར་འཇིག་པ་
ལ་ཡང་འཇིག་པ་གཞན་ཡོད་ཅིང་། གནས་པ་ཡང་འཇིག་པ་དང་འདྲ་བར་གནས་
པ་ལ་ཡང་གནས་པ་གཞན་ཡོད་པར་འགྱུར་ལ། དེ་དག་ཀྱང་འདུས་བྱས་ཡིན་
པས་མཚན་ཉིད་གཞན་དགོས་ལ། དེ་དག་ལ་ཡང་གཞན་དེ་དག་ལ་གཞན་ཞེས་
པས་ཐུག་པ་མེད་པར་འགྱུར་ཞིང་། ཐུག་པ་མེད་ན་ཡང་དངོས་པོ་ཐམས་ཅད་མི་
འགྲུབ་པས་འདུས་བྱས་ཀྱི་མཚན་ཉིད་རྣམས་རང་བཞིན་གྱིས་མེད་དོ། །གསུམ་པ་
གཅིག་དང་ཐ་དད་བརྟགས་ལ་དགག་པ་ནི། མཚན་ཉིད་འདི་རྣམས་མཚན་གཞི་
ལས་ཐ་དད་པ་ཞིག་གམ་ཐ་མི་དད་པ་ཞིག་ཡིན་གྲང་། དེ་ལ་རེ་ཞིག་མཚན་ཉིད་
ལས་མཚན་གཞི་གཞན་ཡིན་ནོ་ཞེ་ན། འོ་ན་ཇི་ལྟར་ཆེ་བ་དང་གྲང་བ་དང་བདེ་བ་
དང་སྡུག་བསྔལ་དག་གཞན་ཉིད་ཀྱིས་གཅིག་ལ་གཅིག་མེད་པ་ལྟར་མཚན་གཞི་
འདུས་བྱས་ནི་མི་རྟག་པ་ཉིད་གང་ལས་ཡིན་ཏེ། མི་རྟག་པ་མེད་པར་འབྱུང་བར་
།། ༌



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
འགྱུར་ན་དེ་ཡང་མི་རིགས་ཏེ་འདུས་བྱས་ནི་མི་རྟག་པ་ཡིན་པའི་ཕྱིར་རོ། །ཅི་སྟེ་
ཉེས་པ་དེ་སྤོང་བར་འདོད་པས་མཚན་ཉིད་དང་མཚན་གཞི་གཅིག་ཏུ་ཁས་ལེན་ན།
དེའི་ཚེ་མཚན་ཉིད་གསུམ་དང་མཚན་གཞི་སྟེ་བཞི་ཆར་ཡང་ཡོད་པའི་ངོ་བོ་གསལ་
བར་ཡོད་པ་མ་ཡིན་པས་མེད་པར་འགྱུར་ཏེ། མཚན་གཞི་དང་གཅིག་ཡིན་པའི་
ཕྱིར། མཚན་ཉིད་མཚན་ཉིད་དུ་མི་འགྱུར་ལ། མཚན་ཉིད་དང་གཅིག་ཡིན་པའི་
ཕྱིར་མཚན་གཞི་ཡང་མཚན་གཞིར་མི་འགྱུར་བའི་ཕྱིར་རོ། །དེའི་ཕྱིར་བཞི་ཆར་
མེད་པའམ་ཡང་ན་ངོ་བོ་མེད་པས་དེ་ཉིད་དང་གཞན་དུ་ཁས་བླང་བར་མི་བྱའོ། །
བཞི་པ་དངོས་པོ་ཡོད་མེད་བརྟགས་ལ་དགག་པ་ནི། སྐྱེ་བ་ལ་སོགས་པ་
ནི་ཡོད་དེ། དེ་དག་གི་རྒྱུ་ཡོད་པའི་ཕྱིར་རོ། །འདི་ན་མྱུ་གུ་ལ་སོགས་པ་རྣམས་རྒྱུ་
རྐྱེན་གྱི་ཚོགས་པ་དེ་དང་དེ་ལ་བརྟེན་ནས་འབྱུང་བ་ལ་མཁས་པ་རྣམས་སྐྱེ་བ་ཞེས་
ཐ་སྙད་བྱེད་པའི་ཕྱིར་རོ་ཞེ་ན། གལ་ཏེ་འགའ་ཞིག་ལས་འགའ་ཞིག་སྐྱེ་བ་ཡོད་ན་
སྐྱེ་བ་ལ་སོགས་པ་དག་ཏུ་འགྱུར་ན། སྲིད་པའང་མ་ཡིན་ཏེ། འདི་ལྟར་མྱུ་གུའི་ངོ་
བོ་དངོས་པོར་གྲུབ་ཟིན་པ་ནི་ས་བོན་དངོས་ངོར་གྲུབ་ཟིན་པ་ལས་མི་སྐྱེ་སྟེ། རྣམ་
པར་མ་འགྱུར་བའི་ས་བོན་མྱུ་གུ་སྐྱེད་བྱེད་དུ་མེད་པའི་ཕྱིར་དང༌། མྱུ་གུ་གྲུབ་ཟིན་
པ་ཡང་སླར་སྐྱེ་བ་མི་རིགས་པའི་ཕྱིར་རོ། །འབྲས་བུ་དངོས་པོར་གྱུར་པ་རྒྱུ་དངོས་
པོ་མེད་པ་ལས་མི་སྐྱེ་སྟེ། དངོས་པོ་མེད་པ་ལ་འབྲས་བུ་སྐྱེད་པའི་ནུས་པ་མེད་པའི་
ཕྱིར་དང༌། སྐྱེས་ཟིན་པ་སླར་ཡང་སྐྱེ་བ་མེད་པའི་ཕྱིར་རོ། །འབྲས་བུ་དངོས་པོ་
མེད་པ་རྒྱུ་དངོས་པོ་མེད་པ་ལས་ཀྱང་མི་སྐྱེ་སྟེ། དངོས་པོ་མེད་པ་ལ་ནུས་པ་མེད་
།



བཞི་བརྒྱ་པའི་རྣམ་བཤད།
པའི་ཕྱིར་དང་དངོས་པོ་མེད་པ་མོ་གཤམ་གྱི་བུ་ལྟར་སྐྱེ་བ་མེད་པའི་ཕྱིར་རོ། །འབྲས་
བུ་དངོས་པོ་མེད་པར་རྒྱུ་དངོས་པོར་གྲུབ་ཟིན་ལས་ཀྱང་མི་སྐྱེ་སྟེ། བཤད་ཟིན་པའི་
ཉེས་པ་ཐོག་ཏུ་འབབ་པའི་ཕྱིར་རོ། །དེའི་ཕྱིར་སྐྱེ་བ་མི་སྲིད་པས་རྒྱུ་རྐྱེན་གྱི་ཚོགས་པ་
དོན་མེད་དོ། །འདི་ལས་ཀྱང་མཚན་ཉིད་ཡོད་པ་མ་ཡིན་ཏེ། སྐྱེ་བ་དང་འཇིག་པ་
དག་མི་རིགས་པའི་ཕྱིར་རོ། །འདིར་སྐྱེ་བ་དང་འཇིག་པ་དག་དངོས་པོའི་རང་བཞིན་
ནམ། དངོས་པོ་མེད་པའི་རང་བཞིན་ལ་རྟོག་གྲང་། དེ་ལ་རེ་ཞིག་དངོས་པོ་རང་གི་
ངོ་བོ་གྲུབ་ཟིན་པ་ནི་སླར་ཡང་དངོས་པོ་སྟེ་སྐྱེ་བར་མི་འགྱུར་ཏེ། ཡོད་པ་སྐྱེ་བ་དོན་
མེད་པའི་ཕྱིར་རོ། །དངོས་མེད་ཡོད་པ་མ་ཡིན་པ་ནི་དངོས་པོ་སྟེ་སྐྱེ་བར་མི་འགྱུར་ཏེ།
མོ་གཤམ་གྱི་བུ་ཡང་སྐྱེ་བར་ཐལ་བས་སོ། །དངོས་པོ་དང་དངོས་པོ་མེད་པ་སྐྱེ་བ་
མི་སྲིད་པའི་ཕྱིར་སྐྱེ་བ་མེད་དོ། །དེ་བཞིན་དུ་འཇིག་པའང་མེད་དེ། འདི་ལྟར་
དངོས་པོ་མེད་པ་ནི་འཇིག་ཅིང་དངོས་པོ་མེད་པར་མི་འགྱུར་ཏེ། ཡོད་པ་མ་ཡིན་
པ་ལ་ནི་མོ་གཤམ་གྱི་བུ་ལྟར་འཇིག་པ་མེད་པའི་ཕྱིར་རོ། །དངོས་པོ་ལ་ཡང་དངོས་པོ་
མེད་པར་མི་འགྱུར་ཏེ། ཕན་ཚུན་འགལ་བའི་ཕྱིར་རོ། །
གསུམ་པ་སྐྱེ་བཞིན་པའི་རང་བཞིན་དགག་པ་ལ། དགག་པ་དངོས། དོན་
བསྡུ་བ་གཉིས་ཀྱི། དང་པོ་ལ་བཞི་ཡོད་པའི། དང་པོ་ཕྱེད་སྐྱེས་སྐྱེ་བཞིན་ཡིན་པ་
དགག་པ་ལ། ངོ་བོ་དགག སྒྲུབ་བྱེད་དགག་པ་གཉིས་ཀྱི། དང་པོ་ནི། འདིར་སྨྲས་པ།
དངོས་པོ་དང་དངོས་པོ་མེད་པ་དག་ནི་མི་སྐྱེ་ཡང་སྐྱེ་བཞིན་པའི་དོན་སྐྱེའོ་ཞེ་ན།
སྐྱེ་བཞིན་པ་ཞེས་བྱ་བ་ནི་ཕྱེད་སྐྱེས་ཕྱེད་མ་སྐྱེས་པ་ལ་བརྗོད་ན། དེའི་ཕྱིར་སྐྱེ་བཞིན་
-， ] }



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པ་ཡོད་པ་མ་ཡིན་ཏེ། སྐྱེས་པ་དང་མ་སྐྱེས་པ་ལ་རྗེས་སུ་ཞུགས་པ་ལས་གཞན་རྣམ་
པ་གསུམ་པ་མེད་པའི་ཕྱིར་རོ། །དེའི་ཕྱིར་མེད་པ་ཉིད་ཀྱི་སྐྱེ་བཞིན་པ་ནི་སྐྱེ་བར་
མི་འགྱུར་རོ། །ཅི་སྟེ་སྐྱེས་པ་དང་མ་སྐྱེས་པ་དག་ལ་སྐྱེ་བཞིན་པར་རྟོག་ན། དེ་
ལྟར་ཡིན་ན་དུས་གསུམ་པོ་ཐམས་ཅད་སྐྱེ་བཞིན་པ་ཡིན་པར་ཐལ་བར་འགྱུར་ཏེ།
སྐྱེས་པ་དང་མ་སྐྱེས་པ་སྐྱེ་བཞིན་ཡིན་པའི་ཕྱིར་དང༌། དུས་གསུམ་པོ་ཡང་དེ་གཉིས་
ཀྱི་ཁོངས་སུ་གཏོགས་པའི་ཕྱིར་ཏེ། འདས་ད་ལྟར་བ་གཉིས་ནི་སྐྱེ་བའི་བྱ་བ་ཐོབ་
ཟིན་པས་སྐྱེས་པ་ཡིན་ལ། མ་འོངས་པ་ནི་མ་སྐྱེས་པ་ཡིན་པས་སོ། །གཞན་ཡང་
སྐྱེ་བཞིན་པ་འདི་རྟོག་ན། སྐྱེ་བཞིན་པའི་བདག་ཏུ་བྱ་བ་ཡིན་ནམ། སྐྱེ་བཞིན་པའི་
བདག་ཏུ་བྱ་བ་མ་ཡིན་པ་ཞིག་ལ་རྟོག་གྲང༌། གཉིས་ཀ་ལྟར་ཡང་མི་རིགས་ཏེ།
སྐྱེ་བཞིན་པའི་བདག་ཉིད་དུ་བྱ་བ་ནི་དེའི་བདག་ཉིད་དུ་རྣམ་པར་གནས་པའི་ཕྱིར་
སླར་སྐྱེ་བཞིན་པར་བྱ་བར་མི་འགྱུར་ལ། སྐྱེ་བཞིན་པའི་བདག་ཉིད་དུ་མི་བྱ་བ་
ཡང་སྐྱེ་བཞིན་པར་མི་འགྱུར་ཏེ། ཕན་ཚུན་འགལ་བའི་ཕྱིར་རོ། །དེའི་ཕྱིར་སྐྱེ་
བཞིན་པ་མེད་དོ། །གཉིས་པ་ནི། གལ་ཏེ་སྐྱེ་བཞིན་པ་ཡོད་དེ། འདས་མ་འོངས་
པའི་བར་ན་གནས་པའི་ཕྱིར། གལ་ཏེ་མེད་ན་ཅི་ལ་ལྟོས་ནས་འདས་མ་འོངས་སུ་
འགྱུར། དེ་ཡོད་ན་དེར་མ་ཕྱིན་པ་མ་འོངས་པ་ཡིན་ལ། དེ་ལས་ཐལ་ཟིན་པ་འདས་
པ་ཡིན་ནོ་ཞེ་ན། རྒོལ་བ་གང་གི་ལུགས་ལ་འདས་མ་འོངས་གཉིས་པོ་བར་མེད་
པར་སྲིད་པ་ཡོད་པ་མ་ཡིན་པ་དེ་ལ་སྐྱེ་བཞིན་པ་མེད་དེ། གང་གི་ཕྱིར་སྐྱེ་བཞིན་
པ་དེ་ལའང་བར་གཞན་ཡོད་ཅིང་དེ་ལའང་བར་གཞན་ཡོད་པ་སོགས་ཐུག་མེད་དུ་
...
1



བཞི་བརྒྱ་པའི་རྣམ་བཤད།
འགྱུར་བའི་ཕྱིར་རོ། །འདི་ལྟར་ཇི་ལྟར་སྐྱེ་བཞིན་པ་འདས་མ་འོངས་ཀྱི་བར་ན་
གནས་པ་དེ་བཞིན་དུ་སྐྱེས་པ་དང་མ་སྐྱེས་པའི་རང་བཞིན་གྱི་སྐྱེ་བཞིན་པ་དེ་
ལའང་གང་ལ་ལྟོས་ནས་སྐྱེས་པ་དང་མ་སྐྱེས་པ་འཇོག་པ་བར་གཞན་ཡོད་དགོས་ན།
དེ་ཡང་རིགས་པ་མ་ཡིན་ཏེ། ཐམས་ཅད་དུ་སྐྱེས་པ་དང་མ་སྐྱེས་པའི་བར་དུ་སྐྱེ་
བཞིན་པ་གཞན་རྟོག་པ་ཐུག་པ་མེད་པར་ཐལ་བའི་ཕྱིར་རོ། །
གཉིས་པ་དེ་ལས་གཞན་པའི་སྐྱེ་བཞིན་པ་དགག་པ་ནི། གལ་ཏེ་ཇི་སྐད་
བཤད་པའི་སྐྱོན་དུ་འགྱུར་བས་ཕྱེད་སྐྱེས་པ་སྐྱེ་བཞིན་པ་མ་ཡིན་གྱི། འོ་ན་ཅི་ཞེ་ན།
གང་གི་ཕྱིར། སྐྱེ་བཞིན་པ་གང་ཞིག་འགགས་པས་སྐྱེས་པའི་དངོས་པོ་སྐྱེ་བར་
འགྱུར་བ་སྐྱེས་པའི་སྔར་གྱི་གནས་སྐབས་ཀྱི་དོན་གང་ཡིན་པ་དེ་སྐྱེ་བཞིན་པ་ཞེས་
བྱའོ། །དེའི་ཕྱིར་ན་སྐྱེ་བཞིན་ཕྱེད་སྐྱེས་པ་ལས་གཞན་ཡང་ཡོད་དོ་ཞེ་ན། བགལ་ཏེ་
སྐྱེ་བཞིན་པ་འདི་ལས་དངོས་པོ་འདི་སྐྱེའོ་ཞེས་བྱེ་བྲག་ཏུ་བསྟན་ནུས་ན་དེའི་ཚེ་སྐྱེ་
བཞིན་པ་ལས་སྐྱེས་པའི་དངོས་པོ་ལས་སྐྱེ་བཞིན་པ་རྗེས་སུ་དཔོག་ནུས་ན། གང་
གི་ཚེ་དངོས་པོ་སྐྱེས་པ་དེའི་ཚེ་སྐྱེ་བཞིན་པ་འགགས་པས་སྲིད་པ་མེད་ལ་སྲིད་པ་
མེད་པས་ཀྱང་གང་གི་སྒོ་ནས་སྐྱེ་བཞིན་པ་རྗེས་སུ་དཔོག་པ་སྐྱེ་བཞིན་པ་ལས་
བྱུང་བའི་སྐྱེས་པ་ཞེས་མ་གྲུབ་བོ། །གསུམ་པ་སྐྱེས་པ་སྐྱེ་བཞིན་ཡིན་པ་དགག་པ་ནི།
ཅི་སྟེ་སྐྱེས་པ་སྐྱེ་བཞིན་པ་ཡིན་ནོ་ཞེ་ན། གང་གི་སྐྱེས་པ་སྐྱེ་བཞིན་པ་ཡིན་པ་དེའི་
ཚེ་ཅིའི་ཕྱིར་སྐྱེ་བཞིན་པ་སྐྱེ་བར་འགྱུར་ཏེ། སྐྱེས་ཟིན་པ་ཡང་སྐྱེ་བ་མི་རུང་བའི་
ཕྱིར་རོ། །བཞི་པ་མ་སྐྱེས་པ་སྐྱེ་བཞིན་ཡིན་པ་དགག་པ་ལ། དངོས་དང་སྐྱོན་སྤོང་
།



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
དགག་པ་གཉིས་ཀྱི་དང་པོ་ནི། གང་སྐྱེ་བཞིན་པ་ནི་མ་སྐྱེས་པ་ཁོ་ན་ཡིན་ཡང་སྐྱེ་
བ་ལ་མངོན་དུ་ཕྱོགས་པའི་ཕྱིར་སྐྱེ་བ་ཞེས་བརྗོད་ལ། དེའི་ཕྱིར་སྐྱེས་པ་སྐྱེ་བཞིན་
པ་ཡིན། འདི་སྐྱེ་བ་དོན་མེད་པའང་མ་ཡིན་ནོ་ཞེས་གྲགས་ཏེ། མ་སྐྱེས་པ་ལ་སྐྱེས་
པ་ཞེས་བརྗོད་པ་དེའི་ཚེ་སྐྱེས་པའང་མ་སྐྱེས་པར་འགྱུར་བས་དེ་ལྟ་ན་སྐྱེས་པ་དང་
མ་སྐྱེས་པ་དག་ལ་ཁྱད་པར་མེད་པའི་ཕྱིར། སྐྱེས་པའི་གནས་སྐབས་སུ་ཆུ་འཆུ་བ་
ལ་སོགས་པའི་དོན་བྱེད་པའི་བུམ་པའང་མ་སྐྱེས་ཤིང་མེད་པར་ཅིག་མི་རྟོག འདི་
ནི་སྲིད་པའང་མ་ཡིན་པས་དེའི་ཕྱིར་མི་རིགས་སོ། །གཉིས་པ་ནི། ཅི་སྟེ་སྐྱེ་བཞིན་
པ་ནི་མ་སྐྱེས་པ་དང་ཁྱད་པར་མེད་པ་མ་ཡིན་ཏེ། སྐྱེ་བཞིན་པ་ནི་སྐྱེ་བའི་བྱ་བ་
དང་འབྲེལ་བའི་དངོས་པོ་ཡིན་ནོ་ཞེ་ན། སྐྱེ་བཞིན་པ་ནི་སྐྱེ་བའི་བྱ་བ་ལས་མ་རྫོགས་
པ་ཡིན་ཀྱང་སྐྱེ་བའི་བྱ་བ་དང་འབྲེལ་པས་མ་སྐྱེས་པ་ལས་ཕྱི་རོལ་དུ་གྱུར་པ་ཡིན་
ནོ་ཞེས་ཁྱོད་ཀྱིས་རྣམ་པར་བཞག་མོད། དེ་ལྟ་ནའང་སྐྱེ་བཞིན་པ་དེ་སྐྱེ་བའི་བྱ་བ་
དང་འབྲེལ་པས་མ་སྐྱེས་པ་ལས་ཕྱི་རོལ་དུ་གྱུར་པ་དེ་བཞིན་དུ་སྐྱེས་པ་ལས་ཕྱི་
རོལ་དུ་གྱུར་པ་ཉིད་དེ། གང་གི་ཕྱིར་སྐྱེ་བ་མ་རྫོགས་པའི་ངོ་བོ་ཡིན་པའི་ཕྱིར་རོ། །
དེའི་ཕྱིར་སྐྱེ་བཞིན་པ་སྐྱེ་ན། མ་སྐྱེས་པ་སྐྱེ་ཞེས་བྱ་བར་འགྱུར་རོ། །དེར་མ་ཟད་
འདི་ལས་ཀྱང་མ་སྐྱེས་པ་སྐྱེ་བར་འགྱུར་ཏེ། ད་ལྟ་སྐྱེ་བཞིན་པ་ཞེས་བསྙད་པ་དེ་
སྐྱེ་བཞིན་པ་སྔར་མ་བྱུང་ཡང་ཕྱིས་སྐྱེ་བའི་བྱ་བ་དང་འབྲེལ་པ་ནས་སྐྱེ་བཞིན་པ་
ཡོད་པ་ཡིན་པར་གྲག་སྟེ་རྒྱུ་མཚན་དེས་ཀྱང་མ་སྐྱེས་པ་ཁོ་ན་སྐྱེའོ་ཞེས་བྱ་བར་
འགྱུར་ཏེ། སྔར་སྐྱེ་བཞིན་པ་མ་ཡིན་པ་ཕྱིས་སྐྱེ་བའི་བྱ་བ་དང་འབྲེལ་བས་དེར་



བཞི་བརྒྱ་པའི་རྣམ་བཤད།
འགྱུར་བའི་ཕྱིར་རོ། །མ་སྐྱེས་པ་སྐྱེ་མོད་ཉེས་པ་ཅི་ཡོད་ཅེ་ན། མ་སྐྱེས་པ་ནི་མ་
བྱུང་བ་ཞེས་བྱ་བ་བདག་གི་དངོས་པོ་མ་ཐོབ་པ་ཡིན་ལ། དེ་ལ་ནི་སྐྱེ་བའི་བྱ་བ་མི་
འཇུག་པས་སྐྱེ་བ་མ་ཡིན་ནོ། །གཉིས་པ་དོན་བསྡུ་བ་ནི། སྐྱེ་བའི་བྱ་བ་རྫོགས་པ་
ལ་ནི་དངོས་པོ་ཡོད་པ་ཞེས་བྱ་བར་འགྱུར་ལ། མ་བྱས་ཤིང་མ་རྫོ་གས་པ་ལ་ནི་མེད་
ཅེས་བརྗོད་པ་ཡིན་ནོ། །འདི་གཉིས་ཕན་ཚུན་སྤངས་ཏེ་འགལ་བས་ཕུང་པོ་གསུམ་
པ་མེད་ལ། དེའི་ཕྱིར་གང་གི་ཚེ་རྫོགས་པ་དང་མ་རྫོགས་པ་ལས་མ་གཏོགས་པའི་
སྐྱེ་བཞིན་པ་ཞེས་བྱ་བ་མེད་པ་དེའི་ཚེ་དོན་གང་ཞིག་སྐྱེ་བཞིན་པ་དེར་བརྗོད།
དེས་ན་དེའི་རང་གི་ངོ་བོ་ངེས་པར་མི་ཟིན་པའི་ཕྱིར་ཡོད་པ་མ་ཡིན་ནོ། །
བཞི་པ་བཀག་པའི་མཇུག་བསྡུ་བ་ནི། གང་གི་ཚེ་དེ་ལྟར་རྣམ་པར་དཔྱད་
པ་ན་རྒྱུ་ལས་མ་གཏོགས་པའི་འབྲས་བུ་ཡོད་པ་མ་ཡིན་པས་རྒྱུ་འབྲས་རང་བཞིན་
མེད་པ་དེའི་ཚེ་རྟེན་མེད་པས་འབྲས་བུ་སྐྱེ་བའི་འཇུག་པ་དང་རྒྱུ་འཇིག་པའི་ལྡོག་
པ་འཐད་པ་ཉིད་དུ་མི་འགྱུར་རོ། །ཇི་སྐད་དུ། བཅོམ་ལྡན་འདས་ཀྱིས། སེམས་
ཅན་མི་དང་ཤེད་སྐྱེས་ཀྱང་རུང་སྟེ། །འདིར་སྐྱེས་ཤི་བ་འགའ་ཡང་སྐྱེ་མི་འགྱུར། །
ཆོས་ཀུན་རང་བཞིན་མཁའ་འདྲ་སྟོང་པ་སྟེ། །མུ་སྟེགས་ཅན་གྱིས་ཤེས་པར་ནུས་
མ་ཡིན། །ཞེས་རྒྱ་ཆེར་གསུངས་པ་ལྟར་རོ། །དེའི་ཕྱིར་དེ་ལྟར་རྣམ་པར་དཔྱད་ན།
དངོས་པོ་རྣམས་ཀྱི་རང་བཞིན་འགྲུབ་པར་མི་འགྱུར་བས་སོ་སོ་ནས་དངོས་པོ་
རྣམས་ལ་སྒྱུ་མ་ལྟ་བུ་དེ་ཉིད་ལྷག་མར་ལུས་པ་ཡིན་ནོ། །འདི་དཔེའི་སྒོ་ནས་གསལ་
བར་བསྟན་ན། དཔེར་ན་སྒྱུ་མ་མཁན་གྱིས་སྔགས་དང་སྨན་ལ་སོགས་པ་ལས་རྟ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གླང་སོགས་བདེན་པ་བར་ཐ་སྙད་འདོགས་ཤིང་དེའི་ཡུལ་ཅན་གྱི་རྗེས་སུ་ཆགས་
པ་དང་ཁོང་ཁྲོ་བ་སྐྱེ་བ་ན། ཇི་སྲིད་སྒྱུ་མ་མ་ཞིག་གི་བར་དུ་དེ་དག་ལ་དོན་བྱེད་པར་
འགྱུར་རོ། །སྒྱུ་མ་མཁན་གྱིས་སྣ་ཚོགས་པ་དེ་དག་དམིགས་ཀྱང་དེའི་རང་བཞིན་
ཤེས་པའི་ཕྱིར་འཇིག་རྟེན་པ་ལྟར་དེ་ལ་མངོན་པར་ཞེན་པ་ཅི་ཡང་མེད་དོ། །སྒྲ་
མའི་སྔགས་ཀྱིས་མ་བསླད་པའི་སྐྱེས་བུས་ནི་སྒྱུ་མའང་མི་དམིགས་ན་དེ་ལ་མངོན་
པར་ཞེན་ནས་ཐ་སྙད་འདོགས་པ་ལྟ་ཅི་སྨོས། དེ་བཞིན་དུ་དངོས་པོར་མངོན་པར་
ཞེན་པའི་མ་རིག་པའི་སྔགས་ཀྱིས་བསླད་པའི་བྱིས་པ་རྣམས་ལ་ཕྱི་དང་ནང་གི་
དངོས་པོ་རྣམས་སྒྱུ་མ་བཞིན་དུ་སྣང་བ་ན་ཐོག་མ་མེད་པ་ནས་རྗེས་སུ་ཞུགས་པའི་
ཐ་སྙད་ཀྱི་རྗེས་སུ་འབྲངས་ནས་རིགས་པ་མེད་བཞིན་དུ་བདེན་པར་མངོན་པར་
ཞེན་ཅིང་ཐ་སྙད་འདོགས་པར་བྱེད་ལ། ཇི་སྲིད་ཡང་དག་པའི་ཡེ་ཤེས་མ་སྐྱེས་ཀྱི་
བར་དུ་དེ་དག་ལ་ཇི་ལྟར་རང་གིས་མངོན་པར་ཞེན་པ་ལྟར་གྱི་དོན་བྱེད་ཅིང་མི་
བསླུ་སྟེ། དཔེར་ན་སྒྱུ་མའི་སྔགས་ཀྱིས་བསླད་པའི་འཇིག་རྟེན་པ་བཞིན་ནོ། །ཉོན་
མོངས་ཅན་མ་ཡིན་པའི་མ་རིག་པ་སྤངས་པའི་འཕགས་པ་རྣམས་ལ་རྗེས་ཐོབ་ཏུ་
སྒྱུ་མ་ལྟ་བུའི་སྣང་བ་ཙམ་ཡོད་ཀྱང་ཡང་དག་པའི་ཡེ་ཤེས་ཀྱིས་དངོས་པོར་མངོན་
པར་ཞེན་པའི་དྲི་མ་བསལ་བས་བདེན་པར་མངོན་པར་ཞེན་པ་ཅུང་ཟད་ཀྱང་མེད་དེ། །
དཔེར་ན་སྒྱུ་མ་མཁན་བཞིན་ནོ། །མ་རིག་པ་མ་ལུས་པའི་བག་ཆགས་དྲུངས་ནས་
ཕྱུང་བ་རྣམ་པ་ཐམས་ཅད་དུ་ཆོས་ཀྱི་སྐུ་ལ་བཞུགས་པའི་ཡང་དག་པར་རྫོགས་
པའི་སངས་རྒྱས་རྣམས་ལ་ནི་སྣང་བའི་མཚན་མ་ཙམ་ཡང་མེད་ན་དེ་ལ་བདེན་
{2 །



བཞི་བརྒྱ་ང་འི་རྣམ་བཤད།
པར་མངོན་པར་ཞེན་པ་ལྟ་ཅི་སྨོས། དཔེར་ན་སྒྱུ་མའི་སྔགས་ཀྱིས་མ་བསླད་པའི་
མིག་དག་པའི་སྐྱེས་བུ་བཞིན་ནོ། །ཇི་ལྟར་སྒྱུ་མ་མཁན་དང་མིག་དག་པའི་སྐྱེས་
བུས་སྔགས་ཀྱིས་བསླད་པའི་མིག་ཅན་དག་ལ་དེ་དག་དང རྗེས་སུ་མཐུན་པར་སྒྱུ་
མའི་ཐ་སྙད་འདོགས་པར་བྱེད་པ་ལྟར། སངས་རྒྱས་དང་བྱང་ཆུབ་སེམས་དཔའ་
རྣམས་ཀྱིས་འཇིག་རྟེན་ན་ཇི་ལྟར་གྲགས་པ་ལྟར་ཀུན་རྫོབ་བདེན་པ་སྣ་ཚོགས་
གསུངས་ པ་ ཡང་ འཇིག་རྟེན་གཞུག་ པའི་ ཐབས་ཡིན་ གྱི་དེ་ དག་ ལ་ ཀུན་ རྫོ་བ་
བདེན་པ་མངའ་བ་མ་ཡིན་ནོ། །ཡང་ཇི་ལྟར་སྒྱུ་མ་མཁན་གྱིས་སྒྱུ་མས་བསླུས་པའི་
འཇིག་རྟེན་གྱི་མངོན་པར་ཞེན་པ་བཟློག་པའི་ཕྱིར། འབད་པ་དུ་མས་འཇིག་རྟེན་
གྱི་སྐྱེས་པ་དང་བུད་མེད་ལ་སོགས་པ་བདེན་པར་འཛིན་པ་བཀག་པ་ན་དེ་དག་ལ་
བདེན་པར་ཞེན་པ་ལོག་ཀྱང་ཇི་སྲིད་སྒྲ་མ་མ་ཞིག་གི་བར་དུ་སྒྱུ་མའི་སྣང་བ་མི་
ལྡོག་པ་དེ་བཞིན་དུ། འཕགས་པ་རྣམས་ཀྱིས་རིགས་པའི་འཐད་པ་དུ་མས་བྱིས་
པ་རྣམས་ལ་དངོས་པོ་བདེན་པའི་རང་བཞིན་བཀག་པ་ན་ཡང་དངོས་པོར་མངོན་
པར་ཞེན་པའི་འཆིང་བ་ལྷོད་པ་ཙམ་དུ་འགྱུར་གྱི། ཇི་སྲིད་ཉོན་མོངས་པ་ཅན་མ་
ཡིན་པའི་མ་རིག་པའི་ས་བོན་དྲུངས་ནས་མ་ཕྱུང་བ་དེ་སྲིད་དུ་རྟེན་འབྲེལ་སྒྱུ་མ་ལྟ་
བུའི་སྣང་བ་མི་ལྡོག་གོ །དེའི་ཕྱིར་དབུ་མ་པས་རིགས་པའི་ཚོགས་དུ་མས་འཆིང་
བའི་རྒྱུར་གྱུར་པའི་དངོས་པོར་མངོན་པར་ཞེན་པ་ཉིད་འགོག་གི རྟེན་འབྲེལ་སྒྱུ་
མ་ལྟ་བུ་ནི་མི་འགོག་སྟེ། དགག་མི་ནུས་པའི་ཕྱིར་དང་
། བཀག་ན་ཡང་རྟེན་འབྲེལ་
ལ་སྐུར་པ་བཏབ་པའི་ཉེས་པར་འགྱུར་བའི་ཕྱིར་རོ། །རྟེན་འབྲེལ་སྒྱུ་མ་ལྟ་བུའི་
125



རྗེ་བཙུར་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ།
གངས་ཅན་རིག་བཅུད་ལས།
སྣང་བ་འདི་ཡང་ཇི་སྲིད་སྣང་བ་མེད་པའི་གོ་འཕང་ཐོབ་ཀྱི་བར་དུ་འཇིག་རྟེན་པ་
དག་ལ་དགག་ཏུ་མེད་ཅིང་མི་བསླུ་བར་གནས་པ་དེའི་ཕྱིར་དེ་དག་གི་ངོར་བྱས་
ནས་དབུ་མ་པས་ཀྱང་མི་འགོག་ཅིང་ཁས་ལེན་པ་ཡིན་གྱི། རང་ལུགས་འཐད་པའི་
ཕྱོགས་སུ་ཁས་ལེན་པའམ་གྲུབ་པ་ནི་མ་ཡིན་ཏེ། རབ་རིབ་ཅན་གྱིས་ཟླ་གཉིས་
སོགས་དམིགས་པ་ལྟར་མ་རིག་པའི་འཁྲུལ་སྣང་ཙམ་ཡིན་གྱི། ཚད་མ་གང་གིས་
ཀྱང་མ་གྲུབ་པའི་ཕྱིར་རོ། །དེའི་ཕྱིར་དབུ་མ་པ་ལ་རང་ལུགས་ཀྱི་ཕྱོགས་གང་ཡང་
མེད་དོ་ཞེས་བྱ་བ་འདི་རྣམ་པ་ཐམས་ཅད་དུ་མི་གཡོ་བར་གནས་སོ། །གལ་ཏེ་འདི་
ཐམས་ཅད་སྒྱུ་མ་ལྟ་བུ་ཡིན་ན། སྒྱུ་མ་ནི་བཅིངས་པའམ་གྲོལ་བ་མེད་པས་འདིར་
ཡང་བཅིངས་པ་དང་གྲོལ་བ་ཅུང་ཟད་ཀྱང་ཁས་མི་ལེན་ནམ། དེ་ལྟ་ན་རྩོམ་པ་
ཐམས་ཅད་དོན་མེད་པར་འགྱུར་རོ་ཞེ་ན། བཅིངས་པ་དང་གྲོལ་བ་ཡང་སྒྱུ་མའི་
ཚུལ་དུ་བཞེད་དེ། འདི་ལྟར། རང་སེམས་བདེན་མེད་སྒྱུ་མའི་སྐྱེས་བུ་འདིས། །
སྲིད་གསུམ་བདེན་མེད་དྲི་ཟའི་གྲོང་ཁྱེར་འགྲིམ། །ཡུལ་སྣང་བདེན་མེད་སྨིག་རྒྱུའི་
ཆུ་རྗེས་སྙེག །བདེན་མེད་ཚུལ་འདི་འཁོར་བའི་ངང་ཚུལ་ཡིན། །སྐུ་མའི་སྐྱེས་བུས་
སྐུ་མའི་དེ་ཉིད་སྒོམ། །སྒོམ་བྱུང་མིག་གིས་ནམ་མཁའི་མེ་ཏོག་མཐོང་། །ནམ་མཁའི་
མདུད་པ་ནམ་མཁའི་དབྱིངས་སུ་གྲོལ། །གྲོལ་མེད་ཚུལ་འདི་གྲོལ་བའི་ངང་ཚུལ་
ཡིན། །རྣལ་འབྱོར་སྤྱོད་པ་བཞི་བརྒྱ་པ་ལས། འདུས་བྱས་ཀྱི་དོན་དགག་པ་བསྒོམ་
པ་བསྟན་པ་ཞེས་བྱ་བ་སྟེ་རབ་ཏུ་བྱེད་པ་བཅོ་ལྔ་པའི་འགྲེལ་པའོ།། །།
གཉིས་པ་རབ་བྱེད་བཅོ་ལྔའི་དགོས་པ་བསྟན་པ་ནི། བསྟན་བཅོས་ཀྱི་
+
-Y



བཞི་བརྒྱ་པའི་རྣམ་བཤད།
དགོས་པ་ནི། གདུལ་བྱ་འཁོར་བ་ལ་ཆགས་པ་སྤངས་ནས་མྱ་ངན་ལས་འདས་པ་
ལ་གཞུག་པའི་ཆེད་དུ་ཡིན་ལ། སྟོང་པ་ཉིད་ཀྱི་དོན་ཇི་ལྟ་བ་བཞིན་དུ་ངེས་པར་མ་
བྱས་པར་ནི་འགས་ཀྱང་འཁོར་བ་ལ་ཆགས་པ་སྤངས་ནས་མྱ་ངན་ལས་འདས་པ་
ལ་དགའ་བ་སྐྱེད་མི་ནུས་སོ། །ཆོས་ཐམས་ཅད་རང་བཞིན་གྱིས་སྟོང་པ་དེ་ཡང་འགྲོ་
བ་བདག་དང་བདག་གི་བ་ལ་མངོན་པར་ཞེན་པའི་ཞགས་པས་བཅིངས་པའི་དབང་
དུ་བྱས་པ། ཐོས་པ་དང་མི་ལྡན་པ་རྣམས་ཧ་ཅང་སྐྲག་པར་བྱེད་པ་ཡིན་པས་མཁས་པ་
མི་སྙན་པ་གླེང་བ་ལ་མཁས་པའི་སྐྱེས་བུས་རྒྱལ་པོ་ལ་བཙུན་མོ་འཕངས་པ་ཤི་བ་
བརྡ་སྤྲོད་པའི་ཚུལ་དུ་རིམ་གྱིས་རིགས་པ་འགའ་ཞིག་གིས་གཞུག་པར་བྱའོ། །དེ་
ལ་བདག་དང་བདག་གི་བར་འཛིན་པའི་ཕྱིན་ཅི་ལོག་པ་ཅན་གྱི་འཇིག་རྟེན་གྱིས་
ནི་མི་རྟག་པ་ལ་སོགས་པའི་རང་བཞིན་ཅན་གྱི་དངོས་པོ་ལ་སྟོང་པ་ཉིད་དུ་ལྟ་བའི་
གེགས་སུ་གྱུར་པ་རྟག་པ་སོགས་ཕྱིན་ཅི་ལོག་བཞིར་ངེས་པར་བྱས་ནས་འགྲོ་བ་
སྟོང་པ་མ་ཡིན་པ་ཁོ་ན་རྟོགས་ཏེ། དེའི་ཕྱིར་སྟོང་པ་ཉིད་མ་ཡིན་པར་ལྟ་བ་དགག་
པའི་ཕྱིར་རབ་ཏུ་བྱེད་པ་དང་པོ་བཞི་བརྩམས་སོ། །དེ་ལྟར་ཕྱིན་ཅི་ལོག་བཞི་བསལ་
ནས་འདུས་བྱས་མི་རྟག་པ་ལ་སོགས་པར་ངེས་པ་ན་མི་རྟག་ཅིང་སྡུག་བསྔལ་བ་
སོགས་ཀྱི་རང་བཞིན་ཅན་གྱི་འཁོར་བར་བྱིང་བའི་སེམས་ཅན་རྣམས་ལ་སྙིང་རྗེ་
ཆེན་པོའི་དབང་གིས་དེ་དག་སྒྲོལ་བར་འདོད་པའི་བྱང་ཆུབ་ཀྱི་སེམས་བསྐྱེད་པ་ན།
བྱང་ཆུབ་སེམས་དཔའི་སྤྱོད་པ་སྤྱད་དགོས་པས་དེའི་ཕྱིར་བྱང་ཆུབ་སེམས་དཔའི་
སྤྱོད་པ་བསྟན་པའི་ཆེད་དུ་རབ་ཏུ་བྱེད་པ་ལྔ་པའོ། །ཉོན་མོངས་པ་ནི་བྱང་སེམས་
-j ད ག་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཀྱི་སྤྱོད་ པའི་བར་དུ་གཅོད་པ་ཡིན་པས་དེ་སེལ་བའི་ཐབས་བསྟན་པའི་ཆེད་དུ་
དྲུག་པའོ། །གདུལ་བྱ་མྱང་འདས་ལ་འགོད་པ་ལ་འཁོར་བ་སྤང་དགོས་ཤིང༌། དེ་
ཡང་རྒྱུ་ལས་སྤངས་པའི་སྒོ་ནས་སྤང་བར་བྱ་བ་ཡིན་པས་དེའི་ཕྱིར་ལས་སྤང་བའི་
ཐབས་བསྟན་པའི་ཆེད་དུ་བདུན་པའོ། །གདུལ་བྱ་ཟབ་མོའི་སྣོད་དུ་རུང་བར་བྱ་
བའི་ཆེད་དུ་སློབ་མའི་རྒྱུད་སྦྱོང་བའི་ཚུལ་བསྟན་པ་ནི་བརྒྱད་པའོ། །དེ་ལྟར་རྒྱུད་
ཡོངས་སུ་དག་པ་ནི་ཟབ་མོའི་སྣོད་དུ་རུང་བའི་ཕྱིར་ཡང་དག་པའི་ཡེ་ཤེས་བསྐྱེད་
པའི་ཐབས་སུ་ཆོས་ཐམས་ཅད་རང་བཞིན་གྱིས་སྟོང་པ་ཉིད་གཏན་ལ་དབབ་པར་
བཞེད་ནས་རབ་ཏུ་བྱེད་པ་ལྷག་མ་རྣམས་བརྩམས་སོ། །དེའི་ཕྱིར་དེ་ལྟར་དངོས་
པོའི་རང་བཞིན་དང་བྲལ་བ་ཡིན་ཡང་རྟག་པར་འཛིན་པ་ལ་སོགས་པ་རྒྱུ་འགའ་
ཞིག་གིས་དངོས་པོ་རང་བཞིན་གྱིས་སྟོང་པའང་སྟོང་པ་མ་ཡིན་པ་ལྟ་བུར་སྣང་བ་
དེ་དག་གི་ཕྱིན་ཅི་ལོག་གི་རྒྱུ་དེ་ནི་རབ་ཏུ་བྱེད་པ་བཅོ་ལྔ་པོ་ཐམས་ཅད་ཀྱིས་སོ་
སོར་འགོག་པར་བྱེད་དོ། །གསུམ་པ་རྒོལ་ངན་གྱི་རྩོད་པ་ལྷག་མ་སྤང་བ་ལ། སྟོང་
ཉིད་འགོག་བྱེད་རིགས་པ་དགག མཐར་ལྷུང་ཕྱོགས་ལ་ཞེན་པ་དགག ཡོད་མེད་
རིགས་པ་མཚུངས་པ་བསྟན། མེད་པ་ཕྱོགས་སུ་འགྱུར་བ་དགག སྟོང་ཉིད་སྒྲུབ་
པའི་དཔེ་རྟགས་དགག སྟོང་ཉིད་བསྟན་པའི་དགོས་པ་བཤད། ཡོད་མེད་འཛིན་
པ་ལོག་པར་བསྟན། ཕྱོགས་བྲལ་རིགས་པས་དགག་མི་ནུས། དང་པོ་ལ། གཞན་
ཕྱོགས་སུན་འབྱིན་མི་ནུས། རང་ཕྱོགས་སྒྲུབ་མི་ནུས། རིགས་པ་གཞན་དགག་པ་
དང་གསུམ་གྱི། དང་པོ་ནི། གལ་ཏེ་དགོས་པ་དེ་ལྟ་བུའི་དོན་དུ་རབ་ཏུ་བྱེད་པ་



བའི་བརྒྱ་པའི་རྣར་བཤད།
བརྩམས་ན། དེ་ཉིད་ཀྱིས་ཆོས་ཐམས་ཅད་སྟོང་པ་མ་ཡིན་པར་གྲུབ་སྟེ། འདི་ལྟར་
གང་གི་ཚེ་རབ་ཏུ་བྱེད་པའི་སྨྲ་བ་པོ་ཁྱོད་ཡོད་ཅིང༌། བརྗོད་པར་བྱ་བ་རབ་བྱེད་བཅོ་
ལྔས་བསྟན་པའི་དོན་དང༌། འང་གི་སྒྲས་ཁྱོད་ཀྱི་ཚིག་སྟོང་པ་ཉིད་ཀྱི་དོན་སྟོན་བྱེད་
ཀྱང་ཡོད་པ་དེའི་ཚེ་ཐམས་ཅད་གྲུབ་པས་སྟོང་པ་ཉིད་ཅེས་བྱ་བར་མི་རུང་ངོ་ཞེ་ན།
དེ་ནི་མི་རིགས་ཏེ་འདི་ལྟར། ཁོ་བོ་ཅག་ལྟར་ན་ཚིག་དང་བརྗོད་པར་བྱ་བ་ལ་བརྟེན་
ནས་སྨྲ་བ་པོར་འདོགས་ཀྱི། མི་སྨྲ་བར་མ་ཡིན་ལ། དེ་བཞིན་དུ་ཚིག་དང་བརྗོད་
བྱ་གཉིས་ཀྱང་གཞན་གཉིས་གཉིས་ལ་བརྟེན་ནས་འདོགས་ཏེ། དེའི་ཕྱིར་གང་
ཞིག་བརྟེན་ནས་ཀུན་འབྱུང་བ་དེ་ནི་རང་བཞིན་གྱིས་ཡོད་པ་མ་ཡིན་པས་སྨྲ་བ་པོ་
དང་བརྗོད་བྱ་དང༌། ཚིག་གསུམ་ལའང་རང་བཞིན་ཡོད་པ་མ་ཡིན་ནོ། །དེའི་ཕྱིར་
རང་བཞིན་གྱིས་སྟོང་པ་ཉིད་གྲུབ་པས་སྐྱོན་མེད་དོ། །
གལ་ཏེ་འདི་ཐམས་ཅད་སྟོང་པ་ཡིན་ན་དེའི་ཚེ་དབང་པོ་དང་དོན་ཐམས་
ཅད་མེད་པར་འགྲོ་བ་བོང་བུའི་རྭ་དང་འདྲ་བར་འགྱུར་རོ་ཞེ་ན། གལ་ཏེ་སྟོང་པའི་
ཉེས་པ་ཇི་སྐད་བཤད་པ་ཡིས་སྟོང་པ་མ་ཡིན་པར་འགྲུབ་པར་འགྱུར་ན། གལ་ཏེ་
འགྲོ་བ་སྟོང་པ་མ་ཡིན་ན་དེའི་ཚེ་རང་བཞིན་ལ་ལྡོག་པ་མེད་པས་རྟག་ཏུ་གནས་
པའི་ཕྱིར་རྟག་པ་དང་མ་སྐྱེས་པ་དང་མ་འགགས་པར་འགྱུར་རོ། །དེའི་ཕྱིར་མི་སྟོང
་པའི་ཉེས་པ་ཇི་སྐད་བསྟན་པས་ཀྱང་སྟོང་པ་ཉིད་ཇི་སྟེ་འགྲུབ་པར་འགྱུར་བ་མ་
ཡིན་ནོ། །
གཉིས་པ་ལ་གཉིས། སྐྱོན་སྤོང་དང་དགག་པ་གཉིས་ཀྱི་དང་པོ་ནི། སྟོང་
༥ན་
12)



གངས་ཅན་རིག་བཅུད་ལས།
རྗེ་བཙུན་རེད་མདའ་བ་གཞོན་ར་བློ་གྲོས་ཞབས་ཀྱི་གསུང་འབུམ་པོད་བཞི་པ།
ར
པ་ཉིད་དུ་སྨྲ་བ་བསལ་བ་ཙམ་གྱིས་དངོས་པོ་སྨྲ་བ་རང་གི་ཕྱོགས་འགྲུབ་ པ་མ་
ཡིན་ནོ། །དེའི་ཕྱིར་ཕྱོགས་གཞན་ལས་བླངས་པའི་རྒོལ་བས་ནི། གཞན་གྱི་ཕྱོགས་ནི་
སུན་འབྱིན་གྱིས་བཟློག་པ་དང་། རང་གི་ཕྱོགས་ནི་སྒྲུབ་བྱེད་བཀོད་པས་བསྒྲུབ་
པ་གཉིས་བྱ་བ་ཞིག་ན། ཁྱོད་ནི་སྟོང་པ་ཉིད་དུ་སྨྲ་བ་སེལ་བ་ཙམ་ལ་ཞུགས་པའི་
ཕྱིར། གལ་ཏེ་གཞན་ཕྱོགས་ལ་སུན་འབྱིན་པར་བྱེད་པའི་ཕྱོགས་གཅིག་ལ་དགའ་ན།
རང་ཕྱོགས་སྒྲུབ་པར་བྱེད་པ་ལའང་ཅིས་དགའ་བ་མིན། རང་ཕྱོགས་བསྒྲུབ་པའི་
ཕྱིར་འཐད་པ་ཅུང་ཟད་ཅིག་བརྗོད་དགོས་ན། སྟོང་པ་ཉིད་དུ་སྨྲ་བ་ཐམས་ཅད་
བསྒྲུབ་བྱ་དང་མཚུངས་པའི་ཕྱིར་ཕྱོགས་བསྒྲུབ་པར་ནུས་པ་མ་ཡིན་ནོ། །དེས་ན་
ཕྱོགས་བསྒྲུབ་པའི་ནུས་པ་དང་བྲལ་བས་ཕྱོགས་ཡོངས་སུ་འཛིན་པ་ཐོངས་ཤིག
གཉིས་པ་ནི། གལ་ཏེ་སྟོང་པ་ཉིད་དུ་སྨྲ་བའི་ཕྱོགས་འདི་ཡོངས་སུ་བརྟགས་པ་ན་
མི་རིགས་པས་ཡོད་པ་མིན་ལ། མེད་པ་གང་ཡིན་པ་དེ་ཡང་འཐད་པའི་ཕྱོགས་སུ་
མི་འགྱུར་བས་དེའི་ཕྱིར་གཞན་མེད་པས་ཁོ་བོ་ཅག་གི་ཕྱོགས་གྲུབ་བོ་ཞེ་ན། ཇི་
ལྟར་ཁོ་བོ་ཅག་གི་ཕྱོགས་ཡོངས་སུ་བརྟགས་པ་ན་མེད་པ་དེས་ན་སྟེ་དེ་བཞིན་དུ་
རྒོལ་བ་རྣམས་ཀྱི་གཅིག་ཉིད་དང་སོགས་པས་གཞན་ཉིད་དང་བརྗོད་དུ་མེད་པ་
ལ་སོགས་པ་གསུམ་པོ་ཀུན་ཀྱང་རྣམ་པར་དཔྱད་ན་ཡོད་པ་མ་ཡིན་པས་ཕྱོགས་མ་
ཡིན་པར་འགྱུར་རོ། །དེའི་ཕྱིར་ཡོངས་སུ་བརྟགས་ན་ཕྱོགས་ཐམས་ཅད་ཡོད་པ་
མ་ཡིན་པས་ཕྱོགས་ཡོངས་སུ་འཛིན་པ་ཐོངས་ཤིག གསུམ་པ་ལ། བུམ་པ་མངོན་
སུམ་ཡིན་པ་དགག སྟོང་པས་ཟླ་བོ་འགྲུབ་པ་དགག་པ་གཉིས་ཀྱི། དང་པོ་ནི།
.1 3{ |



བཞི་བརྒྱ་པའི་རྣམ་བཤད།
གལ་ཏེ་ཁྱོད་ཀྱིས་སྟོང་པ་ཉིད་ཀྱིས་གཅིག་ཉིད་ལ་སོགས་པའི་ཕྱོགས་མི་རིགས་
པར་བརྗོད་ན་ནི་མི་འཐད་དེ། གང་དུ་བུམ་པ་མངོན་སུམ་གྱིས་དམིགས་པ་དེར།
དེ་སྟོང་པ་ཉིད་དུ་བསྒྲུབ་པའི་གཏན་ཚིགས་དོན་མེད་པར་འགྱུར་ཏེ། མངོན་སུམ་
གྱི་གཏན་ཚིགས་ཀྱི་དོན་གྱིས་བསལ་བའི་ཕྱིར་རོ་ཞེ་ན། སྔར་བུམ་པ་མངོན་སུམ་
ཡིན་པ་བསལ་ཟིན་པའི་ཕྱིར་ཁོ་བོ་ཅག་ལ་གནོད་བྱེད་མ་ཡིན་ནོ། །གལ་ཏེ་བུམ་
པ་མངོན་སུམ་ཡིན་པ་ཁྱོད་ཀྱིས་བསལ་གྱིས་ཁོ་བོ་ཅག་གིས་མ་བསལ་ཏེ། དེའི་
ཕྱིར་ཁོ་བོ་ཅག་ལ་བུམ་པ་མངོན་སུམ་ཡིན་པས་སྟོང་པ་ཉིད་དུ་མི་རིགས་སོ་ཞེ་ན།
འདི་ན་དེ་སྟོང་པ་ཉིད་རིགས་པར་སྨྲ་བ་ནི་གཞུང་ལུགས་གཞན་ལས་བྱུང་བའི་གཏན་
ཚིགས་ཁས་ལེན་པ་ཡོད་པ་མིན་ཏེ། གཞན་གྱི་གཞུང་ལུགས་དེ་ཉིད་མི་རིགས་
པར་བསྟན་པར་འདོད་པའི་ཕྱིར་རོ། །འོ་ན་གཞུང་ལུགས་ཀྱི་གཏན་ཚིགས་གང་དུ་
རུང་ཞེ་ན། གཞན་དུ་ཡོད་ཅེས་སྨོས་ཏེ། གང་དུ་རྒོལ་བ་རྣམས་ལ་ལྟ་བ་མཚུངས་
པར་ཡོད་པ་དེར་གཉིས་ཀས་ཀྱང་དོན་དེ་ཁས་བླངས་པས་གཞུང་ལུགས་ཚད་མ་
ཁོ་ན་ཡིན་གྱི། རིགས་པ་སྨྲ་བ་ན་ནི་འཐད་པ་དང་བཅས་པའི་དོན་ཁོ་ན་ཡོངས་སུ་
འཛིན་དགོས་སོ། །གཉིས་པ་ནི། གལ་ཏེ་སྟོང་པ་ཉིད་སྨྲ་བ་ཁྱོད་ཀྱིས་སྟོང་པ་ཉིད་
ཀྱི་དངོས་པོ་སྨྲས་ལ་སྟོང་པ་མ་ཡིན་པ་ལ་མ་ལྟོས་པའི་སྟོང་པའང་ཡོད་པ་མ་ཡིན་
པས་དངོས་པོ་ཐམས་ཅད་རང་བཞིན་དང་བཅས་པར་གྲུབ་བོ་ཞེ་ན། གལ་ཏེ་སྟོང་
པ་ཞེས་བྱ་བ་རང་གི་ངོ་བོས་གྲུབ་པ་ཅུང་ཟད་ཅིག་ཡོད་ན་དངོས་པོ་རྣམས་རང་
བཞིན་དང་བཅས་པར་འགྱུར་ན། དེ་ནི་ཡོད་པ་མ་ཡིན་ཏེ། འདི་ལྟར་གལ་ཏེ་སྟོང་
13）



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོ་ང་བཞི་པ། །
པ་ཉིད་མིན་པ་ཅུང་ཟད་ཅིག་ཡོད་ན་དེའི་གཉེན་པོ་སྟོང་པའང་ཡོད་པར་འགྱུར་ན། །
ཐམས་ཅད་བརྟེན་ནས་འབྱུང་བ་ཡིན་པའི་ཕྱིར་སྟོང་པ་མིན་པ་མེད་པ་དེའི་ཚེ་གཉེན་
པོ་སྟོང་པ་ཉིད་གང་ལས་འབྱུང་བར་འགྱུར་ཏེ། ཅིག་ཤོས་དགག་བྱ་མེད་པར་ཇི་ལྟར་
བུར་ན་དེ་འགོག་བྱེད་ཀྱི་གཉེན་པོ་འབྱུང་བར་འགྱུར་ཏེ་མི་འགྱུར་བའི་ཕྱིར་རོ། །
དཔེར་ན་ཡོད་པ་མ་ཡིན་པ་ཁྱི་སྤྲེའུའི་གཉེན་པོ་མ་ཡིན་པ་བཞིན་ནོ། །
གཉིས་པ་མཐར་ལྷུང་ཕྱོགས་ལ་ཞེན་པ་དགག་པ་ལ། དགག་པ་དངོས།
སྐྱོན་སྤོང་དགག་པ་གཉིས། དང་པོ་ལ། ཕྱོགས་མེད་ཕྱོགས་སུ་འགྱུར་བ་དགག་
དངོས་པོ་ཡོད་པའི་སྒྲུབ་བྱེད་དགག གཉིས་མེད་ཀུན་ལ་མཚུངས་པར་བསྟན་དང་
གསུམ་གྱི། དང་པོ་ནི། གལ་ཏེ་སྟོང་པ་ཉིད་ཅུང་ཟད་ཀྱང་མེད་པས་སྟོང་པ་ཉིད་ཀྱི་
ཕྱོགས་སུ་མི་འགྱུར་མོད། དེ་ལྟར་ནའང་ཕྱོགས་མེད་པ་ཉིད་ཕྱོགས་སུ་འགྱུར་ལ། །
མི་མཐུན་ཕྱོགས་ལ་མ་ལྟོས་པའི་ཕྱོགས་མེད་པས་མི་མཐུན་ཕྱོགས་སུའང་འགྱུར་
རོ་ཞེ་ན། གལ་ཏེ་ཁོ་བོ་ཅག་ལ་ཕྱོགས་ཅུང་ཟད་ཡོད་པ་ཉིད་དུ་གྱུར་ན་ཕྱོགས་མེད་
པ་ཉིད་ཕྱོགས་ཀྱི་ངོ་བོར་འགྱུར་ན། ཕྱོགས་ཅུང་ཟད་ཀྱང་ཡོད་པ་མ་ཡིན་ཏེ། མི་
མཐུན་ཕྱོགས་མེད་པའི་ཕྱིར། མི་མཐུན་ཕྱོགས་མེད་པའང་རྒོལ་བ་ཐམས་ཅད་ཀྱི་
ཕྱོགས་བསལ་ཟིན་པས་བསྟན་པ་ཡིན་ནོ། །གང་གི་ཚེ་དེ་ལྟར་ཕྱོགས་མེད་པ་ཉིད་
ཕྱོགས་སུ་མ་གྲུབ་པ་མེད་པ་ན། གང་ཞིག་དེ་ལ་ལྟོས་པའི་མི་མཐུན་ཕྱོགས་སུ་འགྱུར།
དེའི་ཕྱིར་ཕྱོགས་དང་མི་མཐུན་ཕྱོགས་གང་ཡང་མེད་པས་ཕྱོགས་འཛིན་པ་ཐོངས་
ཤིག གཉིས་པ་ནི། དངོས་པོ་རྣམས་རང་བཞིན་གྱིས་ཡོད་དེ། དེའི་ཁྱད་པར་
.， 3)



བཞི་བརྒྱ་པའི་རྣམ་བཤད།
དམིགས་པ་ཡོད་པའི་ཕྱིར། འདི་ལྟར། གལ་ཏེ་དངོས་པོ་ཡོད་མིན་ན། །མེ་ནི་ཚ་
བར་ཇི་ལྟར་འགྱུར། །དེའི་ཕྱིར་དངོས་པོའི་ཁྱད་པར་དམིགས་པས་དངོས་པོ་རང་
བཞིན་གྱིས་ཡོད་དོ་ཞེ་ན། ཚ་བ་མེ་ཉིད་དུ་འགྱུར་ཏེ། །ཚ་བ་མིན་པ་ཇི་ལྟར་བསྲེག །
དེས་ན་བུད་ཤིང་ཞེས་བྱ་བ། །ཡོད་མིན་དེས་ན་མེ་ཡོད་མིན། །ཞེས་ཚ་བའི་རང་
བཞིན་གྱི་མེ་ཡང་ཡོད་མིན་ཞེས་གོང་དུ་བཟློག་པར་བྱས་ཟིན་ཏོ། །དེའི་ཕྱིར་ཁྱད་
པར་མེད་པས་དངོས་པོ་རྣམས་ཀྱི་རང་གི་ངོ་བོ་མེད་དོ། །གཞན་ཡང་གལ་ཏེ་མེའི་
དངོས་པོ་མཐོང་ནས་མེ་དངོས་པོ་མེད་པ་བཟློག་པར་འགྱུར་ན། བརྟེན་ནས་འབྱུང་
བ་སོགས་ཀྱི་འཐད་པས་དངོས་པོའི་དངོས་པོ་མེད་པར་མཐོང་ནས་དངོས་པོའང་
བཟློག་པར་ཅིས་མི་འགྱུར། དེ་ལྟར་ན། ཡོད་དང་མེད་དང་ཡོད་མེད་དང༌། །ཡོད་
མེད་མིན་ཞེས་བྱ་བའི་ཚུལ། །འདི་ནི་མཁས་པས་གཅིག་ཉིད་སོགས། །དག་ལ་
རྟག་ཏུ་སྦྱར་བར་བྱ། །ཞེས་པའི་ཚུལ་གྱིས་རྣམ་པར་དཔྱད་ན་ཕྱོགས་ནི་བཞི་ཆར་
ལ་ཡང་ཉེས་པ་སྤངས་པ་གང་ཞིག་མཐོང་སྟེ། དེ་ལྟར་ཕྱོགས་བཞི་ཆར་སྐྱོན་མཐོང་
བའི་ཕྱིར་ཕྱོགས་ཡོངས་སུ་འཛིན་པ་མི་རིགས་སོ། །འདི་ལས་ཀྱང་ཕྱོགས་འཛིན་
པ་མི་རིགས་ཏེ། རྡལ་ལའང་ཆ་ཤས་ཡོད་མེད་ཅེས། །དཔྱད་པ་དེར་ཡང་འཇུག་
པར་འགྱུར། །ཞེས་པའི་ཚུལ་འདིས་རྣམ་པར་དཔྱད་ན་ཤིན་ཏུ་ཞིབ་པའི་དངོས་པོ་
རྡུལ་ཕྲན་ལ་ཡང་བདེན་པར་ཡོད་པའི་དངོས་པོ་གང་དུ་མེད་པ་དེར་རྡུལ་ཕྲན་ཇི་
ལྟར་འབྱུང་ཞིང་སྐྱེ་སྟེ་སྐྱེ་བ་མེད་པ་ཁོ་ནའོ། །སྣང་བ་མེད་པའི་སྤྱོད་ཡུལ་མངའ་བ་
དངོས་པོའི་དེ་ཁོ་ན་ཉིད་ཕྱིན་ཅི་མ་ལོག་པ་ཐུགས་སུ་ཆུད་པའི་ཉི་མའི་འོད་ཟེར་
13



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
གྱིས་མ་རིག་པའི་མུན་པ་འཐུག་པོ་བསལ་ཏེ། མངོན་པར་རྫོགས་པར་སངས་རྒྱས་
པའི་སངས་རྒྱས་རྣམས་ལ་དེ་དག་གི་ཡེ་ཤེས་ལ་ལྟོས་ནས་མེད་པ་ཉིད་ཀྱང་མ་
འབྲེལ་ཏེ། དངོས་པོ་འགའ་ཡང་མ་དམིགས་པས་ཡོད་པ་ལྟར་མེད་པ་ཉིད་ཀྱང་མ་
གཟིགས་པ་དེ་ཉིད་ཀྱི་ཕྱིར་རོ། །གསུམ་པ་ནི། གལ་ཏེ་འདུས་བྱས་དང་འདུས་མ་
བྱས་ཀུན་ལ་དངོས་པོ་དང་དངོས་པོ་མེད་པ་གཉིས་སུ་ཡོད་པ་མིན་ཏེ། འདི་ལྟར་
རེ་ཞིག་དངོས་པོ་རྟག་པ་རྒྱུ་རྐྱེན་གྱིས་འདུས་མ་བྱས་པ་ལ་ནི་ཡོད་པའམ་མེད་པར་
རྟོག་པས་བརྟག་མི་ནུས་ཏེ། བརྟག་པ་འཇུག་པའི་རྟེན་རྟག་པ་ཉིད་མེད་པའི་ཕྱིར་རོ། །
རྒྱུ་དང་རྐྱེན་ལ་བརྟེན་ནས་བྱུང་བའི་དངོས་པོ་འདུས་བྱས་ལ་ཡང་རང་བཞིན་མེད་
པས་ཡོད་པའམ་མེད་པར་བརྟག་པར་མི་ནུས་སོ། །རྣམ་པར་དཔྱད་བཞིན་པའི་
དོན་འདུས་བྱས་དང་འདུས་མ་བྱས་ལས་གཞན་པའི་དངོས་པོའང་ཡོད། འགའ་
ལའང་དངོས་པོ་དང་དངོས་པོ་མེད་པའི་རང་བཞིན་ཅུང་ཟད་ཀྱང་ཡོད་པ་མིན་པ་
མ་ཡིན་པ་དེའི་ཕྱིར་རིགས་པས་ཐོབ་ལ་དྲང་ཞིང་གསལ་བའི་ལམ་འདི་རྒོལ་བ་
དག་གིས་ཅི་སྟེ་ཁས་མི་ལེན། རིགས་པ་དང་ལྡན་པའི་ཕྱིར་རྒོལ་བ་དག་གིས་རང་
རང་གི་བློས་བརྟག་པའི་གཉིས་སུ་སྨྲ་བ་དོར་ནས་གཉིས་སུ་མེད་པའི་ཕྱོགས་འདི་
སྨྲ་བར་རིགས་སོ། །ཅི་སྟེ་འཐད་པ་འགའ་ཞིག་གིས་དོན་འདི་མི་འགྲུབ་པ་སྲིད་ན།
འོ་ན་གང་གིས་ཁོ་བོ་ཅག་ཡིད་ཆེས་པར་འགྱུར་བའི་འཐད་པ་དེ་བརྗོད་པར་གྱིས་
ཤིག འོན་ཏེ་ཇི་སྐད་བཤད་པའི་དོན་དང་འགལ་བའི་འཐད་པ་ཅུང་ཟད་ཀྱང་བརྗོད་
པར་མི་ནུས་ན། དེའི་ཚེ་གལ་ཏེ་ཁོ་བོ་ཅག་གིས་བཤད་པའི་འཐད་པ་ཁོ་ནས་ཁྱོད་
-1.34



བཞི་བརྒྱ་པའི་རྣམ་བཤད།
ལའང་མཐའ་གཉིས་སྤངས་པའི་ཚུལ་དེ་རིགས་ན་ཅིའི་ཕྱིར་ཁོ་བོ་ཅག་གཉིས་སུ་
མེད་པར་སྨྲ་བ་ལ་རྩོད་པ་གཞན་བྱེད། གང་གི་ཕྱིར་འཇིག་རྟེན་དང་འཇིག་རྟེན་
ལས་འདས་པའི་དངོས་པོ་ཀུན་ལ་གཉིས་སུ་མེད་པ་འདི་དབྱེར་མེད་པ་དེ་ཉིད་ཀྱི་
ཕྱིར། ཕྱི་དང་ནང་གི་དངོས་པོ་ཀུན་གྱི་རང་བཞིན་བྱས་པ་ཅན་དུ་ཐལ་བར་འགྱུར་
བས་རྒྱུ་རྐྱེན་ལས་མ་སྐྱེས་པའི་ཕྱིར་དངོས་པོ་མེད་པ་ཁོ་ན་རང་བཞིན་ཡིན་ལ་དེ་
ཡང་ཐ་དད་དུ་རྣམ་པར་དབྱེ་བ་མི་རིགས་ཏེ། དཔེར་ན་བུམ་པ་དང་འཁར་གཞོང་
ལ་སོགས་པ་སྣོད་ཐ་དད་ཀྱང་གཟུགས་མེད་པ་ཙམ་གྱི་ནམ་མཁའི་ངོ་བོ་ལ་ཐ་
དད་མེད་པ་དེ་བཞིན་དུ་རྫ་ས་རྣམས་ཀུན་ལ་རང་བཞིན་གང་མཐོང་བ་སྐྱེ་བ་མེད་
པའི་ངོ་བོ་དེ་ནི་ཐ་དད་དུ་རྣམ་པར་དབྱེ་བར་མི་འགྱུར་རོ། །དེ་ཉིད་ཀྱི་ཕྱིར། དངོས་པོ་
གཅིག་གི་ལྟ་བོ་གང༌། །དེ་ནི་ཀུན་གྱི་ལྟ་བོར་བཤད། །གཅིག་གི་སྟོང་ཉིད་གང་
ཡིན་པ། །དེ་ནི་ཀུན་གྱི་སྟོང་པ་ཉིད། །ཅེས་སྔར་བཤད་དོ། །གཉིས་པ་སྐྱོན་སྤོང་
དགག་པ་ནི། རྟོག་པ་སྔོན་དུ་བཏང་བ་དག་གིས་ཇི་སྐད་བཤད་པའི་རིགས་པས་
ཐོབ་པའི་དོན་འདི་ཁས་བླངས་བར་བྱ་བའམ། ཡང་ན་བརྒལ་ཞིང་བརྟག་པས་ལན་
གདབ་པར་བྱའོ། །ཅི་སྟེ་གང་ལ་ཅུང་ཟད་ཅིག་སྲིད་པ་དེ་ལ་ལན་གདབ་པར་རིགས་
ཀྱི༔ གང་གི་ལྟར་ན་ཐམས་ཅད་དངོས་པོ་མེད་པ་དེ་ལ་བརྗོད་པར་བྱ་བ་དང༌།
ཚིག་སོགས་རྣམ་པ་ཐམས་ཅད་དུ་མེད་པས་ཇི་ལྟར་ལན་གདབ་པར་བྱ། དེའི་ཕྱིར་
དེ་ལ་ལན་མ་སྨྲས་པ་ཉིད་དོ་སྙམ་ན། གལ་ཏེ་དེ་ལྟར་ཐམས་ཅད་མེད་པའི་ཕྱིར་
གཞན་དབུ་མ་པའི་ཕྱོགས་ལ་ལན་བརྗོད་བྱ་བ་མིན་ན། ཁྱོད་ཀྱིས་འཐད་པ་འགའ་



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཞིག་གིས་རང་ཉིད་ ཀྱི་ཕྱོགས་དབུ་མ་པའི་སྟོང་པ་ཉིད་ ཀྱི་གཏན་ཚིགས་ཀྱིས་
བཟློག་པ་ཅི་སྟེ་མི་སྒྲུབ། མ་གྲུབ་པ་ནི་ཁས་བླངས་པ་རིགས་པའང་མ་ཡིན་ནོ། །
གལ་ཏེ་ཡང་རང་ལུགས་སྒྲུབ་བྱེད་ཀྱི་གཏན་ཚིགས་རྙེད་པར་དཀའ་ལ། གཞན་
ལུགས་སུན་འབྱིན་པར་བྱེད་པའི་གཏན་ཚིགས་ས་ཞེས་འཇིག་རྟེན་ན་བརྗོད་ཅིང་
གྲགས་སོ་ཞེ་ན། དེ་ལྟ་ན་སུན་འབྱིན་པར་བྱེད་པའི་གཏན་ཚིགས་རྙེད་སླ་བ་དེ་ཁྱོད་
ལའང་ཡོད་པས་ཁྱོད་ཀྱིས་གཞན་དབུ་མ་པའི་ཕྱོགས་ལ་སྐྱོན་བརྗོད་པ་ཉིད་དུ་
ཅིའི་ཕྱིར་མི་ནུས། དེའི་ཕྱིར་ཁྱོད་ཀྱིས་གཞན་གྱི་ཕྱོགས་ལ་སྐྱོན་བརྗོད་པར་མི་
ནུས་པས་སུན་འབྱིན་པར་བྱེད་པའི་གཏན་ཚིགས་རྙེད་མི་སླའོ། །
གསུམ་པ་ཡོད་མེད་རིགས་པ་མཚུངས་པར་བསྟན་པ་ནི། ཅི་སྟེ་རིགས་པ་
མེད་བཞིན་དུ་ཁྱོད་ཀྱིས་ཡོད་ཅེས་བྱ་བའི་ཚིག་ཙམ་ཞིག་གིས་གལ་ཏེ་དེ་ཁོ་ན་
ཉིད་དུ་དངོས་པོ་ཡོད་པར་གྱུར་ན། ཁོ་བོས་རང་བཞིན་མེད་ཅེས་བྱ་བའི་ཚིག་ཙམ་
ཞིག་གིས་རང་བཞིན་མེད་པ་ཉིད་ནི་ཅིས་མི་འགྱུར། དེའི་ཕྱིར་ཡུ་བུ་གཉིས་ཀ་གཉིས་
སུ་སྨྲ་བ་བསལ་ནས་གཉིས་སུ་མེད་པའི་གཞུང་བཙུགས་པར་འགྱུར་རོ། །གལ་ཏེ་
དོན་དམ་པར་དངོས་པོ་མེད་ན་དེའི་ཚེ་མེད་པ་ལ་ཡོད་དོ་ཞེས་པའི་མིང་དུ་མི་
འགྱུར་ཏེ། མོ་གཤམ་གྱི་བུ་ལ་ཡོད་དོ་ཞེས་པའི་མིང་མི་རུང་བའི་ཕྱིར་རང་བཞིན་
གྱིས་ཡོད་དོ་ཞེ་ན། གང་གི་ཕྱིར་ཡོད་ཅིང་བདོག་གོ་ཞེས་མིང་བཏགས་པ་དེའི་ཕྱིར་
དངོས་པོ་རྣམས་མེད་པར་མི་འགྱུར་ན་དེ་ཡང་མི་རུང་སྟེ། གང་གི་ཕྱིར་ཡོད་དོ་ཞེས་
མིང་ཞེས་བྱས་པ་དེའི་ཕྱིར་དངོས་པོ་རྣམས་ཡོད་པར་མི་འགྱུར་ཏེ། མིང་རྣམས་ནི་
|(༽



ཡཞི་བརྒྱ་པའི་རྣམ་བཤད།
མིང་ཅན་གྱི་རང་གི་ངོ་བོའི་རྗེས་སུ་བྱེད་པ་མ་ཡིན་ཏེ། དེ་རྣམས་ཀྱི་སྔ་རོལ་དང་
ཕྱིས་འདོད་པས་བྱེད་པའི་ཕྱིར་རོ། །དཔེར་ན་མིག་ལེགས་པ་ལ་ཞར་བ་ཞེས་དང་།
ཚེ་ཐུང་བ་ལ་ཚེ་རིང་བ་ཞེས་པ་ལ་སོགས་པ་བཞིན། གལ་ཏེ་སྦས་དོན་གྱི་རང་གི་
ངོ་བོ་ལ་རེག་པ་ཁོ་བོ་ཅག་ཀྱང་མི་འདོད་ཀྱི། འོན་ཀྱང་དོན་གྱི་ངོ་བོ་ལ་མ་རེག་
པའི་སྒྲས་ཇི་ལྟར་བརྗོད་པའི་དོན་འཇིག་རྟེན་ན་གྲགས་པ་རྣམས་དོན་དམ་པར་
ཡོད་པ་ཡིན་ནོ་ཞེ་ན། གལ་ཏེ་དངོས་པོ་ཐམས་ཅད་རང་བཞིན་གྱིས་ཡོད་ཅིང་། དེ་
དག་གི་རང་གི་ངོ་བོ་ལ་མི་རིག་པའི་སྒྲ་རྣམས་ཀྱིས་འཇིག་རྟེན་པ་བརྗོད་པས་འཇིག་
རྟེན་པ་ལ་ཡོད་པ་ཡིན་ན། དངོས་པོ་གང་དེ་ཁོ་ན་ཉིད་དུ་བདེན་པར་ཡོད་པ་དེ་ནི་
དོན་དམ་པ་ཁོ་ནར་འགྱུར་གྱི། འཇིག་རྟེན་པར་ཇི་ལྟར་འགྱུར་ཏེ་མི་འགྱུར་བ་ཁོ་
ནའོ། །བཞི་པ་མེད་པ་ཕྱོགས་སུ་འགྱུར་བ་དགག་པ་ནི། གལ་ཏེ་ཁྱོད་ཀྱིས་དངོས་
པོ་དང་དངོས་པོ་མེད་པ་གཉིས་ཀ་བཀག་མོད། དེ་ལྟ་ན་ཡང་དངོས་པོ་བསལ་
བའི་ཕྱིར་ཁྱོད་ལ་དངོས་པོ་རྣམས་མེད་པར་འགྱུར་རོ་ཞེ་ན། གལ་ཏེ་དངོས་པོ་ཀུན་
བཀག་ནས་མེད་པའི་ཕྱིར་དངོས་པོ་མེད་པའི་ཕྱོགས་ཉིད་དུ་འགྱུར་བ་དེ་ལྟར་ཡིན་ན་
དབུ་མ་པའི་ཕྱོགས་རྣམས་ཀུན་དངོས་པོ་མེད་པར་མི་རིགས་ཏེ་འདི་ལྟར། གང་གི་
ཚེ་ཇི་སྐད་བཤད་པའི་ཚུལ་གྱིས་དངོས་པོ་ཉིད་མི་སྲིད་པ་དེའི་ཚེ་དགག་བྱ་དངོས་
པོ་མེད་པའི་ཕྱིར། དེ་བཀག་པའི་དངོས་པོ་མེད་པ་སྲིད་པ་ཡོད་པར་མི་འགྱུར་རོ། །
དེ་ཡང་ཅིའི་ཕྱིར་ཞེ་ན། དངོས་པོ་འཇིག་པ་གཞན་དུ་འགྱུར་བ་ལ་དངོས་པོ་མེད་
པ་ཞེས་འཇིག་རྟེན་ན་བརྗོད་ལ། དེའི་ཚེ་ལྟོས་ས་དངོས་པོ་མེད་པར་ལྟོས་ཆོས་དངོས་
-13



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་བ།
མེད་གང་ལས་འགྲུབ་པར་འགྱུར། དེའི་ཕྱིར་དངོས་པོ་དང་དངོས་པོ་མེད་པ་ཕན་
ཚུན་ལྟོས་པས་རང་གི་ངོ་བོས་འགྲུབ་པ་མ་ཡིན་ནོ། །ལྔ་པ་སྟོང་ཉིད་སྒྲུབ་པའི་དཔེ་
རྟགས་དགག་པ་ནི། གལ་ཏེ་རྒྱུ་མེད་པར་དོན་འགའ་ཡང་གྲུབ་པ་མེད་པས་ཁྱོད་
ཀྱིས་གདོན་མི་ཟ་བར་སྟོང་ཉིད་སྒྲུབ་པའི་གཏན་ཚིགས་བསྟན་དགོས་ལ་སྟོང་ཉིད་
གཏན་ཚིགས་ལས་གྲུབ་པར་འགྱུར་བ་དེའི་ཕྱིར་ཐམས་ཅད་སྟོང་པར་མི་འགྱུར་ཏེ།
གཏན་ཚིགས་ལྟར་གཞན་ཡང་ཡོད་པའི་ཕྱིར་རོ་ཞེ་ན། སྟོང་ཉིད་སྒྲུབ་པར་བྱེད་པ་
ལ་སྐྱེད་བྱེད་ཀྱི་རྒྱུའམ་འོན་ཏེ་ཤེས་བྱེད་ཀྱི་རྒྱུ་ཡོད་ཅེས་སྨྲ། དང་པོ་ལྟར་ན་སྟོང་
ཉིད་བྱས་པར་འགྱུར་བས་དེའི་ཕྱིར་སྒྱུ་མ་ལྟར་བསླུ་བར་འགྱུར་ན། སྟོང་པ་ཉིད་ནི་
ཡེ་མཚུངས་པའི་ངོ་བོ་ཡིན་པས་བསླུ་བའང་མ་ཡིན་ནོ། །དེའི་ཕྱིར་སྐྱེད་བྱེད་ཀྱི་རྒྱུ་
མ་ཡིན་ནོ། །ཅི་སྟེ་ཤེས་བྱེད་ཀྱི་རྒྱུ་ལ་བསམས་ནས་སྟོང་ཉིད་སྒྲུབ་བྱེད་ཀྱི་རྒྱུ་ཡོད་
ཅེས་སྨྲ་ན། གཏན་ཚིགས་ནི་དམ་བཅའ་བསྒྲུབ་པའི་ཕྱིར་བརྗོད་པ་ཡིན་ན། གལ་
ཏེ་དམ་བཅའ་ལས་གཏན་ཚིགས་གཞན་ཡིན་ན་ཕྱོགས་ཀྱི་ཆོས་མ་ཡིན་པའི་ཕྱིར་
དམ་བཅའ་གོ་བྱེད་མ་ཡིན་ནོ། །དམ་བཅའ་ལས་གཏན་ཚིགས་གཞན་མ་ཡིན་ན། དམ་
བཅའི་རང་གི་ངོ་བོ་བཞིན་དུ་འདི་གཏན་ཚིགས་མ་ཡིན་པས་དེས་ན་སྟོང་ཉིད་སྒྲུབ་བྱེད་
ཀྱི་གཏན་ཚིགས་མེད་པ་དེའི་ཕྱིར་དངོས་པོ་རང་བཞིན་མེད་པར་གྲུབ་བོ། །གལ་
ཏེ་གཏན་ཚིགས་མེད་ཀྱང་གང་གི་ཕྱིར་སྟོང་པ་ཉིད་ཀྱི་དཔེ་ཡོད་པ་དེས་ན། དཔེ་
དང་འདྲ་བར་དངོས་པོ་གཞན་ཡང་ཡོད་པས་ཐམས་ཅད་སྟོང་པར་མི་འགྱུར་ཞེ་ན།
དཔེ་དེ་ཡང་རྟོག་ན་གཏན་ཚིགས་ཀྱི་དོན་དང་འབྲེལ་བ་ཞིག་གམ། འོན་ཏེ་མ་འབྲེལ་
4.3



བཞི་བརྒྱ་པའི་རྣམ་བཤད།
བ་ཞིག་ལ་རྟོག་གྲང་། དང་པོ་ལྟར་ན་གཏན་ཚིགས་ཀྱི་སུན་འབྱིན་པ་ཉིད་ཀྱིས་
བསལ་ཏོ། །གལ་ཏེ་གཏན་ཚིགས་ཀྱི་དོན་དང་མ་འབྲེལ་བའི་དཔེ་ཙམ་ལས་དོན་
གྲུབ་པར་སེམས་ན་དེའི་ཚེ་ཇི་ལྟར་བྱ་རོག་གི་ནག་པ་དེ་བཞིན་དུ་བདག་ཀྱང་ནག་
ཅེས་བརྗོད་པར་ནུས་པར་འགྱུར་ན། འདི་ཡང་སྲིད་པ་མ་ཡིན་པས་དཔེ་མི་རིགས་ཏེ།
དགོས་པ་མེད་པའི་ཕྱིར་རོ། །དྲུག་པ་སྟོང་ཉིད་བསྟན་པའི་དགོས་པ་བཤད་པ་ནི།
གལ་ཏེ་གཏན་ཚིགས་ཀྱང་མེད་ལ་དཔེ་ཡང་མེད་ཅིང་དངོས་པོ་ཐམས་ཅད་ཀྱང་
མེད་ན། ཁྱོད་ཀྱི་བསྟན་བཅོས་བྱེད་པའི་ཚེགས་འདི་དོན་གང་སྒྲུབ་པའི་ཕྱིར་ཡིན་
ཞེ་ན། བསྟན་བཅོས་འདིར་སྟོང་པ་ཉིད་ཉེ་བར་སྒྲུབ་པ་ནི་དེ་ཁོ་ན་ཉིད་ལྟ་བའི་ཕྱིར་
ཡིན་ལ། དེ་ཁོ་ན་ཉིད་ཀྱང་རང་བཞིན་དང་ངོ་བོ་ཉིད་ཡིན་ནོ། །གལ་ཏེ་རང་བཞིན་
གྱིས་དངོས་པོ་བདེན་པར་ཡོད་ན། གྲོལ་བ་དོན་གཉེར་ལ་དེ་མཐོང་བ་མཛེས་ཀྱི་
སྟོང་པ་ཉིད་མཐོང་བ་ལ་ཡོན་ཏན་ཅི་ཞིག་ཡོད། ཡོན་ཏན་མེད་པར་མ་ཟད་སྐུར་
པ་འདེབས་པ་ལ་ཞུགས་པའི་ཕྱིར་སྐྱོན་དུ་འགྱུར་རོ། །གང་གི་ཚེ་དངོས་པོ་རང་
བཞིན་མེད་པ་ལ་འཇིག་རྟེན་པ་རྣམས་རང་བཞིན་དང་བཅས་པར་ཞེན་ནས། དེའི་རྒྱུ་
ཅན་གྱི་ལས་དང་ཉོན་མོངས་པའི་དབང་གིས་འཁོར་བར་འཇུག་པ་དེའི་ཚེ་དངོས་
པོ་རང་བཞིན་མེད་པ་རྣམས་རང་བཞིན་མེད་པར་གསལ་བར་བྱེད་པའི་བསྟན་
བཅོས་འདིས་སྒྲོ་སྐུར་ཐམས་ཅད་སྤངས་ནས་རང་བཞིན་མེད་པ་ཉིད་སྟོན་ཅིང༌།
འཇིག་རྟེན་ཡང་དངོས་པོ་རང་བཞིན་མེད་པར་རྟོགས་ནས་གཟུགས་བརྙན་དང་
སྤྲུལ་པ་ལ་སོགས་པ་ལྟར་དངོས་པོ་ལ་མི་ཞེན་པས་ན། མངོན་པར་ཞེན་པའི་རྒྱུ་
13tj



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
ཅན་གྱི་ལས་དང་ཉོན་མོངས་པ་ཐམས་ཅད་ཟད་ནས་འདོད་ཆགས་ལ་སོགས་པའི་
འཆིང་བ་ཐམས་ཅད་ལས་ངེས་པར་གྲོལ་བར་འགྱུར་རོ། །དེའི་ཕྱིར་བསྟན་བཅོས་
འདིས་དངོས་པོ་རྣམས་རང་བཞིན་མེད་པ་ཙམ་ཞིག་སྟོན་གྱི་ཡང་འདིར་རྟེན་ཅིང་
འབྲེལ་བར་འབྱུང་བ་སྒྱུ་མ་ལྟ་བུ་ལ་བསྙོན་པ་ནི་མ་ཡིན་ནོ། །
འོ་ན་རིགས་པའི་རྣམ་པ་མང་པོ་འདིས་ཅི་ཞིག་འགོག་ཅེ་ན། ཡང་དག་
པར་མ་ཡིན་པར་སྒྲོ་འདོགས་པའི་རྟོག་པས་དངོས་པོ་རང་བཞིན་དང་བཅས་པར་
མཐོང་བ་ལས་བྱིས་པ་རྣམས་འཁོར་བར་འཆིང་བར་འགྱུར་ཏེ། དེའི་ཕྱིར་འཁོར་
བའི་སྡུག་བསྔལ་གྱི་རྒྱུ་མངོན་པར་ཞེན་པ་དེ་ནི་བསྟན་བཅོས་འདི་རུ་རིགས་པའི་
ཚོགས་དུ་མས་དགག་པར་བྱ་བ་ཡིན་ནོ། །དེ་ལྟར་ན་རང་བཞིན་གྱིས་སྟོང་པའི་
རྟེན་ཅིང་འབྲེལ་བར་འབྱུང་བ་སྒྱུ་མ་ལྟ་བུ་འདི་ནི་མདོར་བས་ན་སངས་རྒྱས་ཀྱི་
གསུང་གི་དོན་ཡིན་ནོ་ཞེས་སློབ་དཔོན་གྱིས་བསྟན་བཅོས་འདིས་རྣམ་པར་བཤད་
པ་ཡིན་ནོ། །བདུན་པ་ཡོད་མེད་འཛིན་པ་འཁྲུལ་པར་བསྟན་པ་ནི། རང་གི་སྡེ་པ་
རྣམ་རིག་པ་ལ་སོགས་པ་གང་དག་གསུང་རབ་ཀྱི་དོན་ཇི་ལྟ་བ་བཞིན་དུ་མ་རྟོགས་
པས་རྣམ་ཤེས་ལ་སོགས་པ་ཁ་ཅིག་ཡོད་ལ། ཕྱི་རོལ་བུམ་པ་ལ་སོགས་པ་ཁ་ཅིག་
མེད་ཅེས་བྱ་བ་ནི་དེ་ཁོ་ཉིད་དོན་དམ་པའང་མ་ཡིན་ལ་འཇིག་རྟེན་ཀུན་རྡོ་བ་ཀྱང་
མ་ཡིན་ཏེ། གང་གི་ཚེ་འཇིག་རྟེན་པའི་དངོས་པོ་བཤད་པར་འདོད་པ་དེའི་ཚེ་འཇིག་
རྟེན་གྱི་རྟོགས་པ་ཚད་མར་བྱས་ནས་ཕུང་པོ་ལྔ་ཆར་ཡང་ ཁས་བླང་བར་བྱ་ལ།
གང་གི་ཚེ་འཇིག་རྟེན་ལས་འདས་པའི་དེ་ཁོ་ན་ཉིད་བཤད་པར་འདོད་པ་དེའི་ཚེ་



བའི་བརྒྱ་པའི་རྣམ་བཤད།
འཕགས་པའི་ཡེ་ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་
བཤད་པར་བྱ་བ་ཡིན་པའི་ཕྱིར། གང་གི་ཕྱིར་དེ་ལྟར་ཡིན་པ་དེས་ན་རྣམ་ཤེས་
འདི་ཡོད་ཅིང་ཕྱི་རོལ་འདི་མེད་ཅེས་བརྗོད་པར་ཉིད་དུ་མི་ནུས་ཏེ། ཀུན་རྫོབ་ཏུ་
སེམས་དང་སེམས་ལས་བྱུང་བ་ལྟར་བུམ་པ་ལ་སོགས་པ་ཕྱི་རོལ་ཡང་ཡོད་དེ།
འཇིག་རྟེན་མཐའ་དག་ལ་གྲགས་པའི་ཕྱིར། དོན་དམ་པར་བུམ་པ་ལ་སོགས་པ་
རྣམ་པར་དཔྱད་ན་མ་གྲུབ་པ་བཞིན་དུ་སེམས་དང་སེམས་བྱུང་རྣམས་ཀྱང་མེད་
པར་འགྱུར་ཏེ། རིགས་པ་དང་བྲལ་བའི་ཕྱིར་རོ། །བརྒྱད་པ་ཕྱོགས་བྲལ་རིགས་
པས་དགག་མི་ནུས་པར་བསྟན་པ་ནི། དེ་ལྟར་རིགས་པའི་ཚོགས་དུ་མས་དངོས་
པོར་སྨྲ་བ་བསལ་བས་སྟོང་པ་ཉིད་དུ་སྨྲ་བ་ལ་སུན་འབྱིན་བརྗོད་མ་ནུས་པ་ན།
འདི་སྐད་ཅེས་ད་ལྟ་ཁོ་བོས་ཁྱོད་ལ་ལན་གདབ་མི་ནུས་མོད། དེ་ལྟ་ན་ཡང་གང་
དག་ཁྱོད་ལ་ལན་འདེབས་པར་འགྱུར་བ་དེ་བཞིན་གཤེགས་པའི་བསྟན་པ་ལ་
མངོན་པར་བརྩོན་པ་དག་འབྱུང་བར་འགྱུར་རོ་ཞེ་ན། གལ་ཏེ་ཕྱོགས་ཡོངས་སུ་འཛིན་
པ་ཡོད་ན་དེ་རྣམ་པ་གཞན་དུ་བསྒྲུབས་པ་ལས་དུས་ཆེས་རིང་པོ་ཞིག་ན་སུན་
འབྱིན་ནུས་པ་སྲིད་ཀྱང་། གང་ལ་ཡོད་པ་དང་མེད་པ་དང་ཡོད་མེད་གཉིས་ཀ་
ཡིན་ཞེས་པའི་ཕྱོགས་གསུམ་རྣམ་པ་ཐམས་ཅད་དུ་ཡོད་པ་མ་ཡིན་པ་དེ་ལ་ཡུན་
ཆེས་རིང་མོ་ནའང་ཀླན་ཀ་བརྗོད་པར་ནུས་པ་མ་ཡིན་ཏེ། དཔེར་ན་ནམ་མཁའ་ལ་
རི་མོ་འབྲི་བ་དང་། ལྕག་གིས་གཞུས་པས་གཟིར་བར་བྱེད་མི་ནུས་པ་བཞིན་ནོ། །
རྣལ་འབྱོར་སྤྱོད་པ་བཞི་བརྒྱ་པ་ལས། སློབ་དཔོན་དང་སློབ་མ་གཏན་ལ་དབབ་
|-4 1



གངས་ཅན་རིག་བཅུད་ལས། རྗེ་བཙུན་རེད་མདའ་བ་གཞོན་ནུ་བློ་གྲོས་ཞབས་ཀྱི་གསུང་འབུམ་པོད་བཞི་པ། །
པ་བསྟན་པ་ཞེས་བྱ་བ་སྟེ་རབ་ཏུ་བྱེད་པ་བཅུ་དྲུག་པའི་འགྲེལ་པའོ།། །།
འཕགས་པའི་གཞུང་མཆོག་ལེགས་བཤད་རིན་ཆེན་གཏེར། །གང་དག་
མཐུ་ཡིས་གངས་རིའི་ཁྲོད་འདིར་གསལ། །ཟླ་བ་ལྟར་གྲགས་ཟླ་བའི་མཚན་ཅན་
དང༌། །ཉི་མ་ལྟར་གྲགས་ཉི་མའི་མིང་ཅན་རྒྱལ། །ཟབ་མོའི་བཅུད་འཛིན་གཞུང་
བཟང་ཀུ་མུ་ཏ། །དཔལ་ལྡན་ཟླ་བའི་ཟེར་གྱིས་རྣམ་ཕྱེ་བ། །ཡང་དག་བཤད་པའི་
སྲད་བུ་ལ་བརྒྱུས་ཏེ། །སྐལ་བཟང་བློ་ཡི་མགུལ་རྒྱན་འདི་བྱས་སོ། །འདིར་བཤད་
དགེ་བ་རབ་དཀར་དྲི་མེད་དེས། །མཐར་འཛིན་ཚང་ཚིང་སྟག་པོས་དཀྲིགས་གྱུར་
པའི། །སྲིད་པའི་འབྲོག་དགོན་འཁྱམས་པའི་འགྲོ་བ་རྣམས། །མཐའ་བྲལ་དབུ་
མའི་ལམ་དུ་འཇུག་པར་ཤོག །ཇི་སྲིད་ནམ་མཁའ་ཞིག་པ་མ་གྱུར་བར། །དེ་སྲིད་
གཞུང་བཟང་འདི་ཡང་གནས་གྱུར་ཏེ། །སྲིད་ཞིའི་རྒུད་པ་མ་ལུས་སེལ་བ་དང༌། །
ཕན་བདེའི་འབྱོར་པ་ཕྱོགས་བཅུར་རྒྱས་བྱེད་ཤོག །སློབ་དཔོན་འཕགས་པ་ལྷའི་
ཞལ་སྔ་ནས་མཛད་པ་བྱང་ཆུབ་སེམས་དཔའི་རྣལ་འབྱོར་སྤྱོད་པ་བཞི་བརྒྱ་པའི་
འགྲེལ་པ་ཚིག་དོན་ཙམ་གསལ་བར་བྱེད་པ་འདི་ནི་ཟབ་མོ་ལ་མོས་ཤིང་བློ་ཞན་
པའི་སྐྱེ་བོ་དག་ལེགས་པར་བཤད་པ་རིན་པོ་ཆེའི་འབྱུང་གནས་གཞུང་མཆོག་འདི་
ལ་བདེ་བླག་ཏུ་འཇུག་པར་བྱ་བའི་ཆེད་དུ་དགེ་སློང་གཞོན་ནུ་བློ་གྲོས་ཀྱིས་སྦྱར་
བ་དགེ་ལེགས་སུ་གྱུར་ཅིག །འདི་བསྒྲུབས་པ་ལས་བྱུང་བ་ཡི། །དགེ་བའི་རྩ་བ་
གང་ཐོབ་པ། །དེས་ནི་སྐྱེ་བོ་ཐམས་ཅད་ཀྱིས། །བདེ་གཤེགས་ཤེས་རབ་ཐོབ་པར་
ཤོག །འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་བའི་
1:4 1



བཞི་བརྒྱ་པའི་རྣམ་བཤད།
གནས། །བསྟན་པ་རྙེད་དང་བཀུར་སྟི་དང༌། །བཅས་ཏེ་ཡུན་རིང་གནས་གྱུར་ཅིག །
བྱང་ཕྱོགས་སྐྱོང་བའི་སྐྱོབ་པ་མཆོག་གྱུར་པ། །མཁས་གྲུབ་རྒྱ་མཚོས་ཡོངས་སུ་གང་
བའི་གནས། །གངས་རིའི་ཁྲོད་འདིར་བསྟན་པ་གསལ་མཛད་པ། །ས་སྐྱ་པ་ཡི་བསྟན་
པ་རྒྱས་གྱུར་ཅིག །གངས་ཅན་བོད་ཀྱི་ལྟེ་བ་རྡོ་རྗེ་གདན། །དཔལ་ལྡན་ས་སྐྱའི་ཆོས་
སྲིད་རྒྱས་གྱུར་ཅིག །སྤྲུལ་པའི་གདུང་བརྒྱུད་རྒྱུན་ཆད་མེད་པ་དང་། །ཀུན་ཀྱང་
ཕྲིན་ལས་ནམ་མཁའ་མཉམ་པར་ཤོག །དགེའོ།། །།
1... 3



༄༅། །རེད་མདའ་བ་གཞོན་ནུ་བློ་གྲོས་ཀྱི་གསུང་འབུམ།
- -
-
-
རྩོམ་པ་པོ། རེད་མདའ་བ་གཞོན་ནུ་བློ་གྲོས།
རྩོམ་སྒྲིག་འགན་འཁུར་བ། བསོད་ནམས་ཚེ་བརྟན་
མདུན་ཤོག་བཟོ་སྐྲུན་པ། པད་རྡོར།
དཔེ་སྒྲིག སི་ཁྲོན་ཞིང་ཆེན་བོད་ཡིག་དཔེ་རྙིང་བསྡུ་སྒྲིག་ཁང་།
དཔེ་སྐྲུན། བོད་ལྗོངས་བོད་ཡིག་དཔེ་རྙིང་དཔེ་སྐྲུན་ཁང་། སྦྲག་ཨང་། 850010
བརྒྱུད་འཚོང་། ཞིན་ཧྭ་དཔེ་ཁང་།
སི་ཁྲོན་ཧྲ་ཁྲོང་པར་འདེབས་འགན་འཁྲི་ཚད་ཡོད་སྤྱི་གཉེར་ཁང་།
7()(0n2imx|()(]()inm 1， 16
དཔར་ཤོག ༣༢༧.༥༥
པར་གཞི། ༢༠༡༥ལོའི་ཟླ་༦པར་པར་གཞི་དང་པོ་བསྒྲིགས།
༢༠༡༥ལོའི་ཟླ་༦པར་པར་ཐེངས་དང་པོ་བཏབ།
པར་གྲུངས།
༡-༡༠༠༠
དཔེ་རྟགས། ISBN 978-7-8(589-618-2
རིན་གོང་སྒོར། ༦༥༥ པོད།༡-༡༠
པར་ཁང་།
དེབ་ཚད།
པར་ཐེངས།
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



图书在版编目(CIP)数据
{达·施洛文集:全10册:藏文/旋努沿著... 拉:西藏藏
文古籍出版社, 2015.6
ISBN 978-7-80589-618-21. if … II. 1 … L. Filt - 文集藏语
II. 18946.6-53
中国版本) Bi CIP 数据核(2015)第084292号
仁达哇·旋努洛卓文集
作者 {达·旋努济
责任编辑 索助次11
封面设计 多
主编 四川藏之古籍保护编务院
版 西藏藏文出版社
址 拉山色拉路22号邮政编码: 850010
刷州嘉创1务有限责任公司
销 全新作-11
开 本 70mus (10/inut 1.16
印张 7.5
版次 2015年6月第1版
印次 2015 11-6 月第l to
印 数 1-10(31)
标准书号ISBN 978-7 1583-65182
定 价 55 (1)儿(全1(10)
一.
-
-
-
-
-
-
版权所有翻印必究
